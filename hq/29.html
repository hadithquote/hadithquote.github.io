<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">29.Surat Ankaboot</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Ankaboot Makka mai Nazil hui, is mai unattar (69) Aayatain hain)<br><br></span><span style="font-weight: bold;">29.01 Alif-Laam-Meem<br><br>29.02
Kiya logon ney yeh guman ker rakha hai kay unn kay sirf iss daway per
kay hum emaan laye hain hum unhen baghair aazmaye huyey hi chor den gay?<br><br>29.03
Inn say aglon ko bhi hum ney khoob jancha. Yeqeenan Allah Taalaa unhen
bhi jan ley ga jo sach kehtay hain aur unhen bhi maloom ker ley ga jo
jhootay hain.<br><br>29.04 Kiya jo log burayiyan ker rahey hain unhon
ney yeh samajh rakha hai kay woh humaray qaboo say bahir ho jayen gay
yeh log kaisi buri tajweezen ker rahen hain.<br><br>29.05 Jisay Allah
ki mulaqat ki umeed ho pus Allah ka theraya hua waqt yaqeenan aaney
wala hai woh sab kuch sunnay wala sab kuch jannay wala hai.<br><br>29.06
Aur her aik kosish kerney wala apnay hi bhalay ki kosish kerta hai.
Wesay to Allah Taalaa tamam jahaan walon say bey niyaz hai.<br><br>29.07
Aur jo log emaan laye aur unhon ney mutabiq-e-sunnat kaam kiye hum unn
kay tamam gunahon ko unn say door ker den gay aur unhen unn kay nek
aemaal kay behtareen badlay den gay.<br><br>29.08 Hum ney her insan ko
apnay maa baap kay sath acha salook kerney ki naseehat ki hai haan agar
woh yeh kosish keren kay aap meray sath ussay shareek ker len jiss ka
aap ko ilm nahi to unn ka kehna na maniyey tum sab ka lotna meri hi
taraf hai phir mein her uss cheez say jo tum kertay thay tumhen khabar
doon ga.<br><br>29.09 Aur jin logon ney emaan qabool kiya aur nek kaam kiye unhen mein apnay nek bandon mein shumar ker loon ga.<br><br>29.10
Aur baaz log aisay bhi hain jo zabani kehtay hain kay hum emaan laye
hain lekin jab Allah ki raah mein koi mushkil aan parti hai to logon ko
ezza dahi ko Allah Taalaa kay azab ki tarah bana letay hain haan haan
agar Allah ki madad aajaye to pukar uthtay hain kay hum to tumharay
sathi hi hain kiya duniya jahaan kay seeno mein jo kuch hai uss say
Allah Taalaa dana nahi hai?<br><br>29.11 Jo log emaan laye Allah unhen bhi zahir ker kay rahey ga aur munafiqon ko bhi zahir ker kay rahey ga.<br><br>29.12
Kafiron ney emaan walon say kaha kay tum humari raah ki taby daari kero
tumharay gunah hum utha len gay halankay woh inn kay gunahon mein say
kuch bhi nahi uthaney walay yeh to mehaz jhootay hain.<br><br>29.13
Albatta yeh apnay bojh dho len gay aur apnay bojhon kay sath hi aur
bojh bhi. Aur jo kuch iftra perdaziyan ker rahey hain unn sab ki babat
unn say baaz purs ki jaye gi.<br><br>29.14 Aur hum ney nooh
(alh-e-salam) ko unn ki qom ki taraf bheja woh unn mein sarhay no so
saal tak rahey phir to unhen toofan ney dhar pakra aur woh thay bhi
zalim.<br><br>29.15 Phir hum ney unhen aur kashti walon ko nijat di aur iss waqey ko hum ney tamam jahaan kay liye ibrat ka nishan bana diya.<br><br>29.16
Aur ibrahim (alh-e-salam) ney bhi apni qom say farmaya kay Allah Taalaa
ki ibadat kero aur uss say dartay raho agar tum mein daanaaee hai to
yehi tumharay liye behtar hai.<br><br>29.17 Tum to Allah Taalaa kay
siwa buton ki pooja paat ker rahey ho aur jhooti baatein dil say gharh
letay ho. Suno! Jin jin ki tum Allah Taalaa kay siwa pooja paat ker
rahey ho woh to tumhari rozi kay malik nahi pus tumhen chahayey kay tum
Allah Taalaa hi say roziyan talab kero aur ussi ki ibadat kero aur ussi
ki shukar guzari kero aur ussi ki taraf tum lotaye jao gay.<br><br>29.18
Aur agar tum jhutlao to tum say pehlay ki ummaton ney bhi jhutlaya hai
rasool kay zimmay to sirf saaf tor per phoncha dena hi hai.<br><br>29.19
Kiya enhon ney nahi dekha kay makhlooq ki ibtida kissa tarah Allah ney
ki phir Allah iss ka aey-aada keray ga yeh to Allah Taalaa per boht hi
aasan hai.<br><br>29.20 Keh dijiye! kay zamin mein chal phir ker dekho
to sahi kay kiss tarah Allah Taalaa ney ibtida&#8217;an pedaeesh ki. Phir
Allah Taalaa hi doosri naee pedaeesh keray ga Allah Taalaa her cheez
per qadir hai.<br><br>29.21 Jissay chahaye azab keray jiss per chahaye reham keray sab ussi ki taraf lotaye jao gay.<br><br>29.22
Tum na to zamin mein Allah Taalaa ko aajiz ker saktay ho na aasman mein
Allah Taalaa kay siwa tumhara koi waali hai na madadgaar.<br><br>29.23
Jo log Allah Taalaa ki aayaton aur uss ki mulaqat ko bhulatay hain woh
meri rehmat say na umeed ho jayen aur unn kay liye dard naak azab hai.<br><br>29.24
Unn ki qom ka jawab ba-juz iss kay kuch na tha kay kehney lagay kay
issay maar dalo ya issay jala do. Aakhirish Allah ney unhen aag say
bacha liya iss mein emaan walay logon kay liye boht si nishaniyan hain.<br><br>29.25
(hazrat ibrahim alh-e-salam ney) kaha kay tum ney jin buton ki
parastish Allah kay siwa ki hai unhen tum ney apni aapas ki duniyawi
dosti ki bina thera li hai tum sab qayamat kay din aik doosray say
kufur kerney lago gay aur aik doosray per lanat kerney lago gay. Aur
tumhara sab ka thikana dozakh hoga aur tumhara koi madadgaar na hoga. <br><br>29.26
Pus hazrat ibrahim (alh-e-salam) per hazrat loot (alh-e-salam) emaan
laye aur kehnay lagay kay mein apnay rab ki taraf hijrat kerney wala
hun. Woh bara hi ghalib aur hakeem hai.<br><br>29.27 Aur hum ney unhen
(ibrahim ko) ishaq-o-yaqoob (alheem-us-salam) ata kiye aur hum ney
naboowat aur kitab unn ki aulad mein hi kerdi aur hum ney duniya mein
bhi ussay sawab diya aur aakhirat mein to woh saleh logon mein say hai.<br><br>29.28
Aur hazrat loot (alh-e-salam) ka bhi ziker kero jabkay unhon ney apni
qom say farmaya kay tum to iss bad-kaari per utar aaye ho jissay tum
say pehlay duniya bhar mein say kissi ney nahi kiya.<br><br>29.29 Kiya
tum mardon kay pass bad faylee kay liye aatay ho aur raastay band
kertay ho aur apni aam majlison mein bey hayaeeyon ka kaam kertay ho?
Iss kay jawab mein uss ki qom ney ba-juz iss kay aur kuch nahi kaha kay
bus jaa agar sacha hai to humaray pass Allah ka azab ley aa.<br><br>29.30 Hazrat loot (alh-e-salam) ney dua ki kay perwerdigar! Iss mufsid qom per meri madad farma.<br><br>29.31
Aur jab humaray bhejay huyey farishtay hazrat ibrahim (alh-e-salam) kay
pass bisharat ley ker phonchay kehnay lagay kay iss basti walon ko hum
halak kerney walay hain yaqeenan yahan kay rehney walay gunehgaar hain.<br><br>29.32
(hazrat ibrahim alh-e-salam ney) kaha iss mein to loot (alh-e-salam)
hain farishton ney kaha yahan jo hain hum unhen ba-khoobi jantay hain.
Loot (alh-e-salam) ko aur uss kay khandan ko siwaye uss ki biwi kay hum
bacha len gay albatta woh aurat peechay reh janey walon mein say hai.<br><br>29.33
Phir jab humaray qasid loot (alh-e-salam) kay pass phonchay to woh inn
ki waja say ghumgeen huyey aur dil hi dil mein ranj kerney lagay.
Qasidon ney kaha aap na khof khayiey na aazarda hon hum aap ko maa aap
kay mutallaqeen kay bacha len gay magar aap ki biwi kay woh azab kay
liye baqi reh janey walon mein say hogi.<br><br>29.34 Hum iss basti walon per aasmani azab nazil kerney walay hain iss waja say kay yeh bey hukum ho rahey hain.<br><br>29.35 Albaat hum ney uss basti ko sareeh ibrat ki nishani bana diya unn logon kay liye jo aqal rakhtay hain.<br><br>29.36
Aur madiyan ki taraf hum ney unn kay bhai shoaib (alh-e-salam) ko bheja
unhon ney kaha aey meri qom kay logo! Allah ki ibadat kero qayamat kay
din ki tawaqqa rakho aur zamin mein fasad na kertay phiro.<br><br>29.37
Phir bhi unhon ney unhen jhutlaya aakhirish unhen zalzalay ney pakar
liya aur woh apnay gharon mein bethay kay bethay murda ho ker reh gaye.<br><br>29.38
Aur hum ney aadiyon aur samoodiyon ko bhi gharat kiya jin kay baad
makanaat tumharay samney zahir hain aur shetan ney unhen unn ki bad
aemaaliyan aaraasta ker dikhaee thin aur unhen raah say rok diya tha
bawajood yeh kay yeh aankhon walay aur hoshiyaar thay.<br><br>29.39 Aur
qaroon aur firaon aur haamaan ko bhi unn kay pass hazrat musa
(alh-e-salam) khulay khulay moajzzay ley ker aaye thay phir bhi unhon
ney zamin mein takabbur kiya lekin hum say aagay barhney walay na ho
sakay.<br><br>29.40 Phir to her aik ko hum ney uss kay gunah ka wabaal
mein giriftar ker liya inn mein say baaz per hum ney pathron ka menh
barsaya aur inn mein say baaz ko zor daar awaz sakht awaz ney daboch
liya aur inn mein say baaz ko hum ney zamin mein dhansa diya aur inn
mein say baaz ko hum ney dobo diya Allah Taalaa aisa nahi kay unn per
zulm keray bulkay yehi log apni jano per zulm kertay thay.<br><br>29.41
Jin logon ney Allah Taalaa kay siwa aur kaar saaz muqarrar ker rakhay
hain unn ki misaal makri ki si hai kay woh bhi aik ghar bana leti hai
halankay tamam gharon say ziyada boda ghar makri ka ghar hi hai kaash!
Woh jaan letay.<br><br>29.42 Allah Taalaa unn tamam cheezon ko janta hai jinhen woh uss kay siwa pukar rahey hain woh zabardast aur zee hikmat hai.<br><br>29.43 Hum inn misalon ko logon kay liye biyan farma rahey hain enhen sirf ilm walay hi samajhtay hain.<br><br>29.44
Allah Taalaa ney aasmano aur zamin ko masleyhat aur haq kay sath peda
kiya hai emaan walon kay liye to iss mein bari bhari daleel hai.<br><br>29.45
Jo kitab aap ki taraf wahee ki gaee hai ussay parhiyey aur namaz qaeem
keren yaqeenan namaz bey hayaee aur buraee say rokti hai be-shak Allah
ka ziker boht bari cheez hai tum jo kuch ker rahey ho uss say Allah
khabardaar hai.<br><br>29.46 Aur ehal-kitab kay sath behas-o-mubahisa
na kero magar iss tareeqay per jo umdah ho magar unn kay sath jo unn
mein zalim hain aur saaf aeylaan kerdo kay humara to iss kitab per bhi
emaan hai jo hum per utari gaee hai aur iss per bhi jo tum per utari
gaee hai humara tumhara mabood aik hi hai. Hum sab ussi kay hukum
bardaar hain.<br><br>29.47 Aur hum ney issi tarah aap ki taraf apni
kitab nazil farmaee hai pus jinhen hum ney kitab di hai woh iss per
emaan latay hain aur inn (mushrikeen) mein say baaz iss per emaan
rakhtay hain aur humari aayaton ka inkar sirf kafir hi kertay hain.<br><br>29.48
Iss say pehlay to aap koi kitab parhtay na thay aur na kissi kitab ko
apnay hath say likhtay thay kay batil parast log shak-o-shuba mein
partay.<br><br>29.49 Bulkay yeh (quran) to roshan aayaten hain jo
ehal-e-ilm kay seeno mein mehfooz hain humari aayaton ka munkir ba-juz
zalimon kay aur koi nahi.<br><br>29.50 Unhon ney kaha iss per kuch
nishaniyan (moajzzaat) iss kay rab ki taraf say kiyon nahi utaray gaye.
Aap keh dijiye kay nishaniyan to sab Allah Taalaa kay pass hain mein to
sifr khullam khulla aagah ker denay wala hun.<br><br>29.51 Kiya enhen
yeh kafi nahi? Kay hum ney aap per kitab nazil farma di jo inn per
parhi ja rahi hai iss mein rehmat (bhi) hai aur naseehat (bhi) hai unn
logon kay liye jo emaan latay hain.<br><br>29.52 Keh dijiye kay mujh
mein aur tum mein Allah Taalaa gawah hona kafi hai woh aasman-o-zamin
ki her cheez ka aalim hai jo log batil kay mannay walay aur Allah
Taalaa say kufur kerney walay hain woh zabardast nuksan aur ghatay mein
hain.<br><br>29.53 Yeh log aap say azab ki jaldi ker rahey hain. Agar
meri taraf say muqarrar kiya hua waqt na hota to abhi tak inn kay pass
azab aa chuka hota yeh yaqeeni baat hai kay achanak inn ki bey khabri
mein inn kay pass azab aa phonchay ga.<br><br>29.54 Yeh azab ki jaldi macha rahey hain aur (tasalli rakhen) jahannum kafiron ko gher lenay wali hai.<br><br>29.55
Uss din unn kay upper talay say unhen azab dhaanp raha hoga aur Allah
Taalaa farmaye ga kay abb apnay ( bad) aemaal ka maza chakho.<br><br>29.56 Aey meray emaan walay bando! Meri zamin boht kushada hai so tum meri hi ibadat kero.<br><br>29.57 Her jandaar maut ka maza chakhney wala hai aur tum sab humari hi taraf lotaye jaogay.<br><br>29.58
Aur jo log emaan laye aur nek kaam kiye unhen hum yaqeenan jannat kay
unn bala khano mein jaga den gay jin kay neechay chashmen beh rahey
hain jahan woh hamesha rahen gay kaam kerney walon ka kiya hi acha ajar
hai.<br><br>29.59 Woh jinhon ney sabar kiya aur apnay rab taalaa per bharosa rakhtay hain.<br><br>29.60
Aur boht say janwar hain jo apni rozi uthaye nahi phirtay unn sab ko
aur tumhen bhi Allah Taalaa hi rozi deta hai woh bara hi sunnay jannay
wala hai.<br><br>29.61 Aur agar aap inn say daryaft keren kay
zamin-o-aasman ka khaliq aur sooraj chand ko kaam mein laganey wala
kaun hai? To inn ka jawab yehi hoga kay Allah Taalaa phir kidhar ultay
jarahey hain.<br><br>29.62 Allah Taalaa apnay bandon mein say jissay
chahaye farakh rozi deta hai aur jissay chahaye tang. Yaqeenan Allah
Taalaa her cheez ka jannay wala hai.<br><br>29.63 Aur agar aap inn say
sawal keren kay aasman say pani utaar ker zamin ko uss ki maut kay baad
zinda kiss ney kiya? To yaqeenan inn ka jawab yehi hoga Allah Taalaa
ney. Aap keh den kay her tareef Allah hi kay liye saza waar hai bulkay
inn mein say aksar bey aqal hain.<br><br>29.64 Aur duniya ki yeh
zindagani to mehaz khel tamasha hai albatta aakhirat kay ghar ki
zindagi hi haqeeqi zindagi hai kaash! Yeh jantay hotay.<br><br>29.65
Pus yeh log jab kashti mein sawar hotay hain to Allah Taalaa hi ko
pukartay hain uss kay liye ibadat ko khalis ker kay phir jab woh enhen
khuski ki taraf bacha laata hai to ussi waqt shirk kerney lagtay hain.<br><br>29.66 Takay humari di hui nematon say mukartay rahen aur barattay rahen. Abhi abhi pata chal jayega.<br><br>29.67
Kiya yeh nahi dekhtay kay hum ney haram ko baa-aman bana diya hai
halankay inn kay ird-gird say log uchak liye jatay hain kiya yeh batil
per to yaqeen rakhtay hain aur Allah Taalaa ki nematon per na-shukri
kertay hain.<br><br>29.68 Aur uss say bara zalim kaun hoga? Jo Allah
Taalaa per jhoot bandhay ya jab haq uss kay pass aajaye woh ussay
jhutlaye kiya aisay kafiron ka thikana jahannum mein na hoga?<br><br>29.69
Aur jo log humari raah mein mushaqqaten bardasht kertay hain hum unhen
apni rahen zaroor dikha den gay. Yaqeenan Allah Taalaa neko kaaron ka
sathi hai.</span><span style="font-weight: bold;"></span></body></html>