<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">13.</span><span style="font-weight: bold;">Surat Raad</span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Raad Madina mai Nazil hui, is mai taintalees (43) Aayatain hain) <br><br></span><span style="font-weight: bold;">13.01
Alif -laam-meem-raa yeh quran ki aayaten hain aur jo kuch aap ki taraf
aap kay rab ki janib say utara jata hai sab haq hai lekin aksar log
eman nahi latay.<br><br>13.02 Allah woh hai jiss ney aasmanon ko
baghair sutonon kay buland ker rakha hai kay tum ussay dekh rahey ho.
Phir woh arsh per qarar pakray huye hai ussi ney sooraj aur chand ko
ma-tehati mein laga rakha hai. Her aik miyad-e-moyyen per gasht ker
raha hai wohi kaam ki tadbeer kerta hai woh apney nishanaat khol khol
ker biyan ker raha hai kay tum apney rab ki mulaqat ka yaqeen kerlo.<br><br>13.03
Ussi ney zamin phela ker bicha di hai aur iss mein pahar aur nehren
peda ker di hain. Aur iss mein her qisam kay phalon kay joray dohra
dohray peda ker diye hain woh raat ko din say chupa deta hai. Yaqeenan
ghor-o-fikar kerney walon kay liye iss mein boht si nishaniyan hain.<br><br>13.04
Aur zamin mein mukhtalif tukray aik doosray say lagtay lagatay hain aur
angooron kay baghaat hain aur khet hain aur khujooron kay darakht hain
shaakh daar aur baaz aisay hain jo bey shaakh hain sab aik hi pani
pilaye jatay hain. Phir bhi hum aik ko aik per phalon mein bartari
detay hain iss mein aql madon kay liye boht si nishaniyan hain.<br><br>13.05
Agar tujhay tajjub ho to waqaee unn ka yeh kehna ajeeb hai kay kiya jab
hum mitti hojayen gay to kiya hum naee pedaeesh mein hongay? Yehi woh
log hain jnhon ney apney perwerdigar say kufur kiya. Yehi hain jin ki
gardano mein toq hongay. Aur yehi hain jo jahannum kay rehney walay
hain jo iss mein hamesha hamesh rahen gay.<br><br>13.06 Aur jo tujh say
(saza ki talbi mein) jaldi ker rahey hain rahat say pehlay hi yaqeenan
inn say pehlay sazayen (bator misal) guzar chuki hain aur be-shak tera
rab albata bakhshney wala hai logon kay bey jaa zulm per bhi. Aur yeh
bhi yaqeeni baat hai kay tera rab bari sakht saza deney wala bhi hai.<br><br>13.07
Aur kafir kehtay hain kay iss per iss kay rab ki taraf say koi nishani
(moajzza) kiyon nahi utari gaee. Baat yeh hai kay aap to sirf aagah ker
denay walay hain aur her qom kay liye hadi hai.<br><br>13.08 Mada apney
shikam mein jo kuch rakhti hai ussay Allah bakhoobi janta hai aur pet
ka ghatna barhna bhi her cheez uss kay pass andazay say hai.<br><br>13.09 Zahir-o-posheeda ka woh aalim hai (sab say) bara aur (sab say) buland-o-bala.<br><br>13.10
Tum mein say kissi ka pani baat ko chupa ker kehna aur
ba-aawaz-e-buland ussay kehna aur jo raat ko chupa ho aur jo din mein
chal raha ho sab Allah per barabar-o-yaksan hain.<br><br>13.11 Uss kay
pehray daar insan kay aagay peechay muqarrar hain jo Allah kay hukum
say iss ki nigehbani kertay hain. Kissi qom ki halat Allah Taalaa nahi
badalta jabtak kay woh khud ussay na badlen jo unn kay dilon mein hai.
Allah Taalaa jab kissi qom ki saza ka irada ker leta hai to woh badla
nahi kerta aur siwaye uss kay koi bhi unn ka kaar saaz nahi.<br><br>13.12
Woh Allah hi hai jo tumhen bijli ki chamak daraney aur umeed dilaney
kay liye dikhata hai aur bhari baadlon ko peda kerta hai.<br><br>13.13
Garj iss ki tasbeeh-o-tareef kerti hai aur farishtay bhi iss kay khof
say. Wohi aasman say bijliyan girata hai aur jiss per chahata hai uss
per dalta hai kuffaar Allah ki babat larr jhagar rahey hain aur Allah
sakht qooat wala hai.<br><br>13.14 Ussi ko pukarna haq hai. Jo log
auron ko iss kay siwa pukartay hain woh unn (ki pukar) ka kuch bhi
jawab nahi detay magar jaisay koi shaks apney dono hath pani ki taraf
phelaye huye ho kay uss kay mun mein parr jaye halankay woh pani uss
kay mun mein phonchney wala nahi inn munkiron ki jitni pukar hai sab
gumrahi mein hai.<br><br>13.15 Allah hi kay liye zamin aur aasmanon ki
sab makhlooq khushi aur na aur na khushi say sajda kerti hai aur unn
kay saye bhi subha-o-shaam.<br><br>13.16 Aap poochiye kay asmanon aur
zamin ka perwerdigar kaun hai? Keh dijiye! Allah. Keh dijiye! Kiya tum
phir bhi iss kay siwa auron ko himayati bana rahey ho jo khud apni jaan
kay bhi bhalay buray ka ikhtiyar nahi rakhtay. Keh dijiye kay kiya
andha aur beena barabar hosakta hai? Ya kiya andheriyan aur roshni
barabar hosakti hai. Kiya jinhen yeh Allah kay shareek thehra rahey
hain unhon ney bhi Allah ki tarah makhlooq peda ki hai kay inn ki nazar
mein pedaeesh mushtaba hogaee ho keh dijiye kay sirf Allah hi tamam
cheezon ka khaliq hai woh akela hai aur zabardast ghalib hai.<br><br>13.17
Ussi ney aasman say pani barsaya phir apni apni wusat kay mutabiq nalay
beh niklay. Phir pani kay railay ney upper charhay jhaag ko utha liya
aur uss cheez mein bhi jiss ko aag mein daal ker tapatay hain zewar ya
saaz-o-saman kay liye issi tarah jay jhaag hain issi tarah Allah Taalaa
haq-o-batil ki misal biyan farmata hai abb jhaag to nakara hoker chala
jata hai lekin jo logon ko nafa denay wali cheez hai woh zamin mein
thehri rehti hai Allah Taalaa issi tarah misalen biyan farmata hai.<br><br>13.18
Jin logon ney apney rab kay hukum ki baja aawri ki unn kay liye bhalee
hai aur jin logon ney uss ki hukum bardari na ki agar unn kay liye
zamin mein jo kuch hai sab kuch ho aur issi kay sath wisa hi aur bhi ho
to woh sab kuch apney badlay mein dey den. Yehi hain jin kay liye bura
hisab hai aur jin ka thikana jahannum hai jo boht buri jagah hai.<br><br>13.19
Kiya woh aik shaks jo yeh ilm rakhta ho kay aap ki taraf aap kay rab ki
janib say jo utara gaya hai woh haq hai uss shaks jaisa ho sakta hai jo
andha ho naseehat to woh qabool kertay hain jo aqal mand hon.<br><br>13.20 Jo Allah kay ehad (o-paymaan) ko poora kertay hain aur qol-o-qarar ko tortay nahi.<br><br>13.21
Aur Allah ney jin cheezon kay jorney ka hukum diya hai woh ussay jortay
hain aur woh apney perwerdigar say dartay hain aur hisab ki sakhti ka
andesha rakhtay hain.<br><br>13.22 Aur woh apney rab ki raza mandi ki
talab kay liye sabar kertay hain aur namazon ko barabar qaeem rakhtay
hain aur jo kuch hum ney unhen dey rakha hai ussay chuppay khulay
kharach kertay hain aur buraee ko bhi bhalee say taaltay hain inn hi
kay liye aaqibat ka ghar hai.<br><br>13.23 Hamesha rehnay kay baghaat
jahan yeh khud jayen gay aur inn kay baap dadon aur biwiyon aur auladon
mein say bhi jo neko kaar hongay inn kay pass farishtay her her
darwazay say aayen gay.<br><br>13.24 Kahen gay tum per salamti ho sabar kay badlay kiya hi acha (badla) hai iss daar-e-aakhirat ka.<br><br>13.25
Aur jo Allah kay ehad ko uss ki mazbooti kay baad tor detay hain aur
jin cheezon kay jorney ka Allah ney hukum diya hai unhen tortay hain
aur zamin mein fasad phelatay hain unn ki liye laanaten hain aur unn
kay liye bura ghar hai. <br><br>13.26 Allah Taalaa jiss ki rozi
chahata hai barhata hai aur ghatata hai yeh to duniya ki zindagi mein
mast hogaye halankay duniya aakhirat kay muqablay mein nihayat (haqeer)
poonji hai.<br><br>13.27 Kafir kehtay hain kay iss per koi nishani
(moajzza) kiyon nahi nazil nahi kiya gaya? Jawab dey dijiye kay jisay
Allah gumrah kerna chahaye ker deta hai aur jo uss ki taraf jhukay
ussay raasta dikha deta hai.<br><br>13.28 Jo log emaan laye unn kay dil
Allah kay zikar say itminan hasil kertay hain. Yaad rakho Allah kay
zikar say hi dilon ko tasalli hasil hoti hai.<br><br>13.29 Jo log eman laye aur jinhon ney nek kaam bhi kiye unn kay liye khushali hai aur behtareen thikana.<br><br>13.30
Issi tarah hum ney aap ko iss ummat mein bheja hai jiss say pehlay boht
si ummaten guzar chuki hain kay aap enhen humari taraf say jo wahee aap
per utri hai parh ker sunaiye yeh Allah rehman kay munkir hain aap keh
dijiye kay mera paalney wala to wohi hai uss kay siwa dar-haqeeqat koi
bhi laeeq-e-ibadat nahi ussi kay upper mera bharosa hai aur ussi ki
janib mera rujoo hai.<br><br>13.31 Agar (bil farz) kissi quran (aasmani
kitab) kay zariye pahar chala diye jatay ya zamin tukray tukray ker di
jati ya murdon say baaten kerwa di jatin (phir bhi woh eman na latay)
baat yeh hai kay sab kaam Allah kay hath mein hai to kiya eman walon ko
iss baat per dil jamaee nahi kay agar Allah Taalaa chahaye to tamam
logon ko hidayat dey dey. Kuffaar ko to inn kay kufur kay badlay
hamesha hi koi na koi sakht saza phonchti rahey gi ya inn kay makano
kay qarib nazil hoti rahey gi ta-waqt-e-kay wada-e-elahi aa phonchay.
Yaqeenan Allah Taalaa wada khilafi nahi kerta.<br><br>13.32 Yaqeenan
aap say pehlay kay payghumber ka mazaq uraya gaya tha aur mein ney bhi
kafiron ko dheel di thi phir unhen pakar liya tha pur mera azab kaisa
raha?<br><br>13.33 Aaya woh Allah jo nigehbani kerney wala hai her
shaks ki uss kay kiye huye aemaal per inn logon ney Allah kay shareek
thehraye hain keh dijiye zara unn kay naam to lo kiya tum Allah ko woh
baten batatay ho jo woh zamin mein janta hi nahi ya sirf oopri oopri
baaten bata rahey ho baat asal yeh hai kay kufur kerney walon kay liye
unn kay makar saja diye gaye hain aur woh sahih raah say rok diye gaye
hain aur jiss ko Allah gumrah ker dey uss ko raha dikhaney wala koi
nahi.<br><br>13.34 Inn kay liye duniya ki zindagi mein bhi azab hai aur
aakhirat ka azab to boht hi ziyada sakht hai enhen Allah kay ghazab say
bachaney wala koi bhi nahi.<br><br>13.35 Uss jannat ki sift jiss ka
wada perhezgaron ko diya gaya hai yeh hai kay uss key neechay nehren
beh rahi hain. Uss ka mewa hameshgi wala hai aur uss ka saya bhi. Yeh
hai anjam perhezgaron ka aur kafiron ka anjam kaar dozakh hai.<br><br>13.36
Jinhen hum ney kitab di hai woh to jo kuch aap per utara jata hai uss
say khush hotay hain aur doosray fiqay iss ki baaz baaton say munkir
hain. Aap ailaan ker dijiye kay mujhay to sirf yehi hukum diya gaya hai
kay mein Allah ki ibadat keroon aur uss kay sath shareek na keroon mein
ussi ki taraf bula raha hun aur ussi ki janib mera lotna hai.<br><br>13.37
Issi tarah hum ney iss quran ko arabi zaban ka farman utara hai. Agar
app ney inn ki khuwaishon ki pairwi kerli iss kay baad kay aap kay pass
ilm aa chuka hai to Allah (kay azabon) say aap ko koi himayati milay ga
aur na bachaney wala.<br><br>13.38 Hum aap say pehlay bhi boht say
rasool bhej chukay hain aur hum ney unn sab ko biwi bachon wala banaya
tha kissi rasool say nahi hosakta kay koi nishani baghair Allah ki
ijazat kay ley aaye her muqarrara waday ki aik likhat hai.<br><br>13.39 Allah jo chahaye mita dey aur jo chahaye sabit rakhay loh-e-mehfooz ussi kay pass hai.<br><br>13.40
Inn say kiye huye wadon mein say koi agar hum aap ko dikha den ya aap
ko hum fot ker len to aap per to sirf phoncha dena hi hai. Hisab to
humaray zimmay hi hai.<br><br>13.41 Kiya woh nahi dekhtay? Kay hum
zamin ko iss kay kinaron say ghatatay chalay aarahey hain Allah hukum
kerta hai koi uss kay ehkaam peechay dalney wala nahi woh jald hisab
leney wala hai.<br><br>13.42 Inn say pehlay logon ney bhi apni makkari
mein kami na ki thi lekin tamam tadbeeren Allah hi ki hain jo shaks jo
kuch ker raha hai Allah kay ilm mein hai. Kafiron ko abhi maloom hojaye
ga kay (uss) jahaan ki saza kiss kay liye hai?<br><br>13.43 Yeh kafir
kehtay hain kay aap Allah kay rasool nahi. Aap jawab dijiye kay mujh
mein aur tum mein Allah gawahi denay wala kafi hai aur woh jiss kay
pass kitab ka ilm hai.</span><span style="font-weight: bold;"></span></body></html>