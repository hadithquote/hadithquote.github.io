<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">21.</span><span style="font-weight: bold;">Surat Anbiya</span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Anbiya Makka mai Nazil hui, is mai aikso-bara (112) Aayatain hain)&nbsp;<br><br></span><span style="font-weight: bold;">21.01 Logon kay hisab ka waqt qareeb aagaya phir bhi woh bey khabri mein mun pheray huye hain.<br><br>21.02 Inn kay pass inn kay rab ki taraf say jo bhi naee naee naseehat aati hai issay woh khel kood mein hi suntay hain.<br><br>21.03
Inn kay dil bilkul ghafil hain aur inn zalimon ney chupkay chupkay
sirgoshiyan kin kay woh tum hi jesa insan hai phir kiya waja hai jo tum
aankhon dekhtay jadoo mein aajatay ho.<br><br>21.04 Payghumber ney kaha
mera perwerdigar her uss baat ko jo zamin-o-aasman mein hai ba-khoobi
janta hai woh boht hi sunnay wala aur jannay wala hai.<br><br>21.05
Itna hi nahi bulkay yeh to kehtay hain kay yeh quran peraganda khuwabon
ka majmooa hai bulkay iss ney az-khud issay ghar liya hai bulkay yeh
shaeer hai werna humaray samney yeh koi aisi nishani latay jesay kay
aglay payghumber bhejay gaye thay.<br><br>21.06 Inn say pehlay jitni bastiyan hum ney ujarin sab eman say khali thin. To kiya abb yeh eman layen gay.<br><br>21.07
Tujh say pehlay bhi jitney payghumber hum ney bhejay sabhi mard thay
jin ki taraf hum wahee utartay thay pus tum ehal-e-kitab say pooch lo
agar khud tumhen ilm na ho.<br><br>21.08 Hum ney inn kay aisay jism nahi banaye thay kay woh khana na khayen aur na woh hamesha rehney walay thay.<br><br>21.09
Phir hum ney unn say kiye huye sab waday sachay kiye unhen aur jin jin
ko hum ney chaha nijat ata farmaee aur hadd say nikal janey walon ko
gharat ker diya.<br><br>21.10 Yaqeenan hum ney tumhari janib kitab
nazil farmaee hai jiss mein tumharay liye zikar hai kiya phir bhi tum
aqal nahi rakhtay?<br><br>21.11 Aure boht si bastiyan hum ney tabah ker din jo zalim thin aur unn kay baad hum ney doosri qom ko peda ker diya.<br><br>21.12 Jab unhon ney humaray azab ka ehsas ker liya to lagay uss say bhagney.<br><br>21.13
Bhag dor na kero aur jahan tumhen aasoodgi di gaee thi wahin wapis loto
aur apney makanaat ki taraf jao takay tum say sawal to ker liya jaye.<br><br>21.14 Kehney lagay haaye humari kharabi! Be-shak hum zalim thay.<br><br>21.15 Phir to unn ka yehi qol raha yahan tak kay hum ney unhen jarr say kati hui kheti aur bujhi pari aag (ki tarah) ker diya.<br><br>21.16 Hum ney aasman-o-zamin aur inn kay darmiyan ki cheezon ko kheltay huye nahi banaya.<br><br>21.17 Agar hum yun hi khel tamashay ka irada kertay to to ussay apnay pass say hi bana letay agar hum kerney walay hi hotay.<br><br>21.18
Bulkay hum sach ko jhoot per phenk maartay hain pus sach jhoot ka sir
tor deta hai aur woh ussi waqt nabood ho jata hai tum jo baten banatay
ho woh tumharay liye baees-e-kharabi hain.<br><br>21.19 Aasmano aur
zamin mein jo hai ussi Allah ka hai aur jo uss kay pass hain woh uss ki
ibadat say na sirkashi kertay hain aur na thaktay hain.<br><br>21.20 Woh din raat tasbeeh biyan kertay hain aur zara si bhi susti nahi kertay.<br><br>21.21 Kiya inn logon ney zamin (ki makhlooqaat mein) say jinhen mabood bana rakha hai woh zinda ker detay hain.<br><br>21.22
Agar aasman-o-zamin mein siwaye Allah Taalaa kay aur bhi mabood hotay
to yeh dono darhum barhum ho jatay pus Allah Taalaa arsh ka rab her uss
wasf say pak hai jo yeh mushrik biyan kertay hain.<br><br>21.23 Woh apney kaamon key liye (kissi kay aagay) jawab deh nahi aur sab (uss kay aagay) jawab deh hain.<br><br>21.24
Kiya inn logon ney Allah kay siwa aur mabood bana rakhay hain inn say
keh do laao apni daleel paish kero. Yeh hain meray sath walon ki kitab
aur mujh say aglon ki daleel. Baat yeh hain kay inn mein kay aksar log
haq ko nahi jantay issi waja say mun moray huye hain.<br><br>21.25 Tujh
say pehlay bhi jo rasool hum ney bheja uss ki taraf yehi wahee nazil
farmaee kay meray siwa koi mabood bar-haq nahi pus tum sab meri hi
ibadat kero. <br><br>21.26 (Mushrik log) kehtay hain kay rehman aulad
wala hai (ghalat hai) uss ki zaat pak hai bulkay woh sab uss kay
ba-izzat banday hain.<br><br>21.27 Kiss baat mein Allah per paish dasti nahi kertay bulkay uss kay farmaan per kaar band hain.<br><br>21.28
Woh inn kay aagay peechay kay tamam umoor say waqif hai woh kissi ki
bhi sifarish nahi kertay ba-juz unn kay jin say Allah khush ho woh to
khud haibat-e-elahee say larzan-o-tarsan hain.<br><br>21.29 Inn mein
say agar koi bhi keh day kay Allah kay siwa mein laeeq-e-ibadat hun to
hum ussay dozakh ki saza den hum zalimon ko issi tarah saza detay hain.<br><br>21.30
Kiya kafir logon ney yeh nahi dekha kay aasman-o-zamin ba-hum milay
julay thay phir hum ney unhen juda kiya aur her zinda cheez ko hum ney
pani say peda kiya kiya yeh log phir bhi emaan nahi latay.<br><br>21.31
Aur hum ney zamin mein pahar bana diye takay woh makhlooq ko hila na
sakay aur hum ney iss mein kushada raahen bana den takay woh raasta
hasil keren.<br><br>21.32 Aasman ko mehfooz chat bhi hum ney hi banaya hai. Lekin log iss ki qudrat kay namoono per dehan hi nahi dhartay.<br><br>21.33
Wohi Allah hai jiss ney raat aur din aur sooraj aur chand ko peda kiya
hai. Inn mein say her aik apney apney madaar mein tertay phirtay hain.<br><br>21.34 Aap say pehlay kissi insan ko bhi hum ney hameshgi nahi di kiya agar aap marr gaye to woh hamesha kay liye reh jayen gay.<br><br>21.35
Her jaandaar mot ka maza chakhney wala hai. Hum ba-tareeq imtehan tum
say her aik ko buraee bhalaee mein mubtila kertay hain aur tum sab
humari hi taraf lotaye jaogay.<br><br>21.36 Yeh munkireen tujhay jab
bhi dekhtay hain to tumhara mazaq hi uratay hain kay kiya yehi woh hai
jo tumharay maboodon ka zikar buraee say kerta hai aur woh khud hi
rehman ki yaad kay bilkul hi munkir hain.<br><br>21.37 Insan jald baaz makhlooq hai. Mein tumhen apni nishaniyan abhi abhi dikhaoon ga tum mujh say jald baazi na kero.<br><br>21.38 Kehtay hain kay agar sachay ho to bata do kay yeh wada kab hai.<br><br>21.39
Kaash! Yeh kafir jantay kay uss waqt na to yeh kafir aag ko apney
chehron say hata saken gay aur na apni peethon say aur na unn ki madad
ki jayegi.<br><br>21.40 (Haan haan!) waday ki ghari unn kay pass
achanak aajayegi aur enhen hakka bakka ker dey gi phir na to yeh log
ussay taal saken gay aur na zara si mohlat diye jayengay.<br><br>21.41
Aur tujh say pehlay rasoolon kay sath bhi hansi mazaq kiya gaya pus
hansi kerney walon ko hi uss cheez ney gher liya jiss ki woh hansi
uratay thay.<br><br>21.42 Inn say poochiye kay rehman say din aur raat
tumhari hifazat kaun ker sakta hai? Baat yeh hai kay yeh log apnay rab
kay zikar say phiray huye hain.<br><br>21.43 Kiya humaray siwa inn kay
aur mabood hain jo enhen musibaton say bacha len. Koi bhi khud apni
madad ki taqat nahi rakhta aur na koi humari taraf say rafaqat diya
jata hai.<br><br>21.44 Bulkay hum ney enhen aur inn kay baap dadon ko
zindagi kay saro saman diye yahan tak kay unn ki muddat-e-umar guzar
gaee. Kiya woh nahi dekhtay kay hum zamin ko iss kay kinaron say
ghatatay chalay aarahey hain abb kiya wohi ghalib hain?<br><br>21.45
Keh dijiye! Mein to tumhen Allah ki wahee kay zariye aagah ker raha hun
magar behray log baat nahi suntay jabkay unhen aagah kiya jaye.<br><br>21.46
Agar enhen teray rab kay kissi azab ka jhonka bhi lag jaye to pukar
uthen kay haye humari bad-bakhti! Yeqeenan hum gunehgar thay.<br><br>21.47
Qayamat kay din hum darmiyan mein laa rakhen gay theek theek tolney
wali tarazoo ko. Phir kissi per kuch bhi zulm na kiya jayega. Aur agar
aik raaee kay daney kay barabar bhi amal hoga hum ussay laa hazir keren
gay aur hum kafi hain hisab kerney walay.<br><br>21.48 Yeh bilkul sach
hai kay hum ney musa-o-haroon ko faislay kerney wali noorani aur
perhezgaron kay liye waaz-o-naseehat wali kitab ata farmaee hai.<br><br>21.49 Woh log jo apney rab say bin dekhay khof khatay hain aur qayamat (kay tasawwur) say kaanptay rehtay hain.<br><br>21.50 Aur yeh naseehat-o-barkat wala quran bhi humin ney nazil farmaya hai kiya phir bhi tum iss kay munkir ho. <br><br>21.51
Yaqeenan hum ney iss say pehlay Ibrahim ko iss ki samajh boojh bakhshi
thi aur hum iss kay ehwaal say ba-khoobi waqif thay.<br><br>21.52 Jabkay uss ney apney baap say aur pani qom say kaha kay yeh moortiyan jin kay tum mujawar bann bethay ho kiya hain?<br><br>21.53 Sab ney jawab diya kay hum ney apnay baap dada ko enhi ki ibadat kertay huye paya.<br><br>21.54 Aap ney farmaya! Phir to tum aur tumharay baap dada sabhi yaqeenan khulli gumrahi mein mubtila rahey.<br><br>21.55 Kehnay lagay kiya aap humaray pass sach much haq laye hain ya yun hi mazaq ker rahey hain.<br><br>21.56
Aap ney farmaya nahi dar-haqeeqat tum sab ka perwerdigar to woh hai jo
aasmano aur zamin ka malik hai jiss ney unehn peda kiya hai mein to
issi baat ka gawah aur qaeel hun.<br><br>21.57 Aur Allah ki qasam mein tumharay inn maboodon kay sath jab tum alehda peeth pher ker chal do gay aik chaal chalon ga.<br><br>21.58
Pus uss ney unn sab kay tukray tukray ker diye haan sirf baray butt ko
chor diya yeh bhi iss liye kay woh sab uss ki taraf hi loten.<br><br>21.59 Kehney lagay kay humaray khudaon kay sath yeh kiss ney kiya? Aisa shaks to yaqeenan zalimon mein say hai.<br><br>21.60 Bolay hum ney aik no-jawan ko innk a tazkara kertay huye suna tha jissay ibrahim (alh-e-salam) kaha jata hai.<br><br>21.61 Sab ney kaha acha ussay majmay mein logon ki nigahon kay samney lao takay sab dekhen.<br><br>21.62 Kehnay lagay! Aey ibrahim (alh-e-salam) kiya tu ney hi humaray khudaon kay sath yeh harkat ki hai.<br><br>21.63
Aap ney jawab diya bulkay iss kaam ko inn kay baray ney kiya hai tum
apney khudaon say hi pooch lo agar yeh boltay chaltay hon.<br><br>21.64 Pus yeh log apney dilon mein qaeel hogaye aur kehney lagay waqaee zalim to tum hi ho.<br><br>21.65
Phir apney saron kay bal ondhay hogaye (aur kehnay lagay kay) yeh to
tujhay bhi maloom hai kay yeh bolney chaalney walay nahi.<br><br>21.66
Allah kay khalil ney ussi waqt farmaya afsos! Kiya tum Allah kay ilawa
unn ki ibadat kertay ho jo na tumhen kuch bhi nafa phoncha saken na
nuksan.<br><br>21.67 Tuff hai tum per aur inn per jin ki tum Allah kay siwa ibadat kertay ho. Kiya tumhen itni si aqal bhi nahi?<br><br>21.68 Kehney lagay issay jala do aur apney khudaon ki madad kero agar tumhen kuch kerna hi hai.<br><br>21.69 Hum ney farma diya aey aag! Tu thandi parr jaa aur ibrahim (alh-e-salam) kay liye salamti (aur aaram ki cheez) bann jaa!<br><br>21.70 Go unhon ney ibrahim (alh-e-salam) ka bura chaha lekin hum ney unhen nakaam bana diya.<br><br>21.71
Aur hum Ibrahim aur Loot ko bacha ker uss zamin ki taraf ley chalay
jiss mein hum ney tamam jahan walon kay liye barkat rakhi thi.<br><br>21.72 Aur hum ney ussay Ishaq ata farmaya aur Yaqoob iss per mazeed. Aur her aik ko hum ney saleh banaya.<br><br>21.73
Aur hum ney unehn paishwa bana diya kay humaray hukum say logon ki
rehbari keren aur hum ney unn ki taraf nek kaamon kay kerney aur
namazon kay qaeem rakhney aur zakat denay ki wahee (talqeen) ki aur woh
sab kay sab humaray ibadat guzaar banday thay.<br><br>21.74 Hum ney
loot (alh-e-salam) ko bhi hukum aur ilm diya aur ussay uss basti say
nijat di jahan kay log ganday kaamon mein mubtila thay. Aur thay bhi
woh bad-tareen gunehgaar.<br><br>21.75 Aur hum ney loot (alh-e-salam) ko apni rehmat mein dakhil ker liya bey shak woh neko kaar logon mein say tha.<br><br>21.76
Nooh kay uss waqt ko yaad kijiye jabkay uss ney iss say pehlay dua ki
hum ney uss ki dua qabool farmaee aur ussay aur uss kay ghar walon ko
baray karb say nijat di.<br><br>21.77Aur jo log humari aayaton ko
jhutla rahey thay unn kay muqablay mein hum ney uss ki madad ki
yaqeenan woh buray log thay pus hum ney unn sab ko dobo diya.<br><br>21.78
Aur dawood (alh-e-salam) aur suleman (alh-e-salam) ko yaad kijiye
jabkay woh khet kay moamlay mein faisla ker rahey thay kay kuch logon
ki bakriyan raat ko iss mein char chug gaee thin aur unn kay faislay
mein hum mojood thay.<br><br>21.79 Hum ney iss ka sahih faisla suleman
ko samjha diya. Haan her aik ko hum ney hukum-o-ilm dey rakha tha aur
dawood kay tabey hum ney pahar ker diye thay jo tasbeeh kertay thay aur
parind bhi. Hum kerney walay hi thay.<br><br>21.80 Aur hum ney ussay
tumharay liye libaas bananey ki kaari gari sikhaee takay laraee kay
zarar say tumhara bachao ho. Kiya tum shukar guzar bano gay?<br><br>21.81
Hum ney tund-o-tez hawa ko suleman (alh-e-salam) kay tabey ker diya jo
uss kay farmaan kay mutabiq uss zamin ki taraf chalti thi jahan hum ney
barkat dey rakhi thi aur hum her cheez say ba-khabar aur dana hain.<br><br>21.82
Issi tarah say boht say shayateen bhi hum ney uss kay tabey kiye thay
jo uss kay farmaan say ghotay lagatay thay aur iss kay siwa bhi boht
say kaam kiya kertay thay inn kay nigehbaan hum hi thay.<br><br>21.83
Ayub (alh-e-salam) ki uss halat ko yaad kero jabkay uss ney apney
perwerdigar ko pukara kay mujhay yeh beemari lag gaee hai aur tu reham
kerney walon say ziyada reham kerney wala hai.<br><br>21.84 To hum ney
uss ki sunn li aur jo dukh unhen tha ussay door ker diya aur uss ko
ehal-o-ayaal ata farmaye bulkay unn kay sath waisay hi aur apni khaas
meharbaani say takay sachay bandon kay liye sabab naseehat ho.<br><br>21.85 Aur ismail (alh-e-salam) aur idress (alh-e-salam) aur zulkifl (alh-e-salam) yeh sab sabir log thay.<br><br>21.86 Hum ney unhen apni rehmat mein dakhil ker liya. Yeh sab log nek thay.<br><br>21.87
Machli walay (hazrat younus alh-e-salam) ko yaad kero! Jabkay woh
gussay say chal diya aur khayal kiya kay hum ussay na pakar saken gay.
Bil-aakhir woh andheron kay andar say pukar utha kay elahee teray siwa
koi mabood nahi tu pak hai be-shak mein zalimon mein say tha.<br><br>21.88 To hum ney uss ki pukar sunn li aur ussay ghum say nijat dey di aur hum emaan walon ko issi tarah bacha liya kertay hain.<br><br>21.89
Aur zakariya (alh-e-salam) ko yaad kero jab uss ney apney rab say dua
ki aey meray perwerdigar! Mujhay tanah na chor tu sab say behtar waris
hai.<br><br>21.90 Hum ney uss ki dua ko qabool farma ker ussay yahya
(alh-e-salam) ata farmaya aur unn ki biwi ko unn kay liye durust ker
diya. Yeh buzrug log nek kaamon ki taraf jaldi kiya kertay thay aur
humen lalach tama aur darr khof say pukartay thay. Aur humaray samney
aajzi kerney walay thay.<br><br>21.91 Aur woh pak daman bibi jis ney
apni asmat ki hifazat ki hum ney uss kay andar apni rooh say phoonk di
aur khud unhen aur unn kay larkay ko tamam jahan kay liye nishani bana
diya.<br><br>21.92 Yeh tumhari ummat hai jo haqeeqat mein aik hi ummat hai aur mein tum sab ka perwerdigar hun pus tum meri hi ibadat kero.<br><br>21.93 Magar logon ney aapas mein apney deen mein firqa bandiyan ker len sab kay sab humari hi taraf lotney walay hain.<br><br>21.94
Phir jo bhi nek kaam keray aur woh momin (bhi) ho to uss ki kosish ki
bey qadri nahi ki jayegi. Hum to iss kay likhney walay hain.<br><br>21.95 Aur jis basti ko hum ney halak ker diya uss per lazim hai kay wahan kay log palat ker nahi aayen gay.<br><br>21.96 Yahan tak kay yajooj aur majooj khol diye jayen gay aur woh her bulandi say dortay huye aayen gay.<br><br>21.97
Aur sacha wada qareeb aa lagay ga uss waqt kafirion ki nigahen phati ki
phati reh jayen gi kay haye afsos! Hum iss haal say ghafil thay bulkay
fil-waqey hum qusoor waar thay.<br><br>21.98 Tum aur Allah kay siwa jin jin ki tum ibadat kertay ho sab dozakh ka endhan bano gay tum sab dozakh mein janey walay ho.<br><br>21.99 Agar yeh (sachay) mabood hotay to jahannum mein dakhil na hotay aur sab kay sab ussi mein hamesha rehnay walay hain.<br><br>21.100 Aur woh wahan chilla reahey hongay aur wahan kuch bhi na sunn saken gay.<br><br>21.101
Albatta bey-shak jin kay liye humari taraf say neki pehlay hi ther
chuki hai. Woh sab jahannum say door hi rakhay jayen gay.<br><br>21.102Woh to dozakh ki aahat tak na sunen gay aur pani mann bhati cheezon mein hamesha rehney walay hongay.<br><br>21.103
Woh bari ghabrahat (bhi) unhen ghumgeen na ker sakay gi aur farishtay
unhen hathon haath len gay kay yehi tumhara woh din hai jiss kay tum
wada diye jatay rahey.<br><br>21.104 Jiss din hum aasman ko yun lapet
len gay jaisay toomaar mein auraaq lapet diye jatay hain jaisay kay hum
ney awwal dafa pedaeesh ki thi issi tarah doobara keren gay. Yeh
humarayu zimmay wada hai aur hum issay zaroor ker kay (hi) rahen gay.<br><br>21.105 Hum zaboor mein pind-o-naseehat kay baad yeh likh chukay hain kay zamin kay waris meray nek banday (hi) hongay.<br><br>21.106 Ibadat guzaar bandon kay liye to iss mein aik bara payghaam hai.<br><br>21.107 Aur hum ney aap ko tamam jahan walon kay rehmat bana ker hi bheja hai.<br><br>21.108
Keh dijiye! Meray pass to pus wahee ki jati hai kay tum sab ka mabood
aik hi hai to kiya tum bhi uss ki farmanbardaari kerney walay ho?<br><br>21.109
Phir agar yeh mun mor len to keh dijiye kay mein ney tumhen yaksan tor
per khabardaar ker diya hai. Mujhay ilm nahi kay jiss ka wada tum say
kiya jaraha hai woh qareeb hai ya door.<br><br>21.110 Albatta Allah Taalaa to khulli aur zahir baat ko bhi janta hai aur jo tum chupatay ho ussay bhi janta hai.<br><br>21.111 Mujhay iss ka bhi ilm nahi mumkin hai yeh tumhari aazmaeesh ho aur aik muqarrara waqt tak ka faeeda (phonchana) hai.<br><br>21.112
Khud nabi ney kaha aey rab! Insaf kay sath faisla farma aur humara rab
bara meharbaan hai jiss say madad talab ki jati hai unn baaton per jo
tum biyan kertay ho.</span><span style="font-weight: bold;"></span></body></html>