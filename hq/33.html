<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">33.Surat Ahzaab</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Ahzaab Makka mai Nazil hui, is mai tehattar (73) Aayatain hain) <br><br></span><span style="font-weight: bold;">33.01
Aey nabi Allah Taalaa say dartay rehna aur kafiron aur munafiqon ki
baaton mein na aajana Allah Taalaa baray ilm wala aur bari hikmat wala
hai.<br><br>33.02 Jo kuch aap ki janib aap kay rab ki taraf say wahee
ki jati hai uss ki tabey daari keren (yaqeen mano) kay Allah tumharay
her aik amal say ba-khabar hai.<br><br>33.03 Aap Allah hi per tawakkal rakhen woh kaar saazi kay liye kafi hai.<br><br>33.04
Kissi aadmi kay seenay mein Allah Taalaa ney do dil nahi rakhay aur
apni jin biwiyon ko tum maa keh bethtay ho unhen Allah ney tumhari
(sach much ki) maayen nahi banaya aur na tumharay ley paalak larkon ko
(waqaee) tumharay betay banaya hai yeh to tumharay apnay mun ki baaten
hain Allah Taalaa haq baat farmata hai aur woh (seedhi) raah sujhata
hai.<br><br>33.05 Lay palakon ko unn kay (haqeeqi) baapon ki taraf
nisbat kerkay bulao Allah kay nazdeek poora insaf yeh hi hai. Phir agar
tumhen unn kay (haqeeqi) baapon ka ilm hi na ho to woh tumharay deeni
bhai aur dost hain tum say bhool chook mein jo kuch hojaye uss mein tum
per koi gunah nahi albata gunah woh hai jiss ka tum irada dil say kero.
Allah Taalaa bara hi bakhshney wala meharbaan hai.<br><br>33.06
Payghumber momino per khud unn say bhi ziyada haq rakhney walay hain
aur payghumber ki biwiyan momino ki maayen hain aur rishtay daar
kitabullah ki roo say ba-nisbat doosray momino aur mohajiron kay aapas
mein ziyada haq daar hain (haan) magar yeh kay tum apnay doston kay
sath husn-e-salook kerna chahao. Yeh hukum kitab (elahee) mein likha
hua hai.<br><br>33.07 Jabkay hum ney tamam nabiyon say ehad liya aur
(bil-khusoos) aap say aur nooh say aur ibrahim say aur musa say aur
mariyam kay betay essa say aur hum ney unn say (pakka aur) pukhta ehad
liya.<br><br>33.08 Takay Allah Taalaa sachon say unn ki sachaee kay
baray mein daryaft farmaye aur kafiron kay liye hum ney alamnaak azab
tayyar ker rakhay hain.<br><br>33.09 Aey emaan walo! Allah Taalaa ney
jo ehsan tum per kiya ussay yaad kero jabkay tumharay muqablay ko fojon
per fojen aaen phir hum ney unn per tez-o-tund aandhi aur aisay lashker
bhejay jinhen tum ney dekha hi nahi aur jo kuch tum kertay ho Allah
Taalaa sab kuch dekhta hai.<br><br>33.10 Jabkay (dushman) tumharay pass
uper say aur neechay say charh aaye aur jabkay aankhen pathra gaen aur
kalejay mun ko aagaye aur tum Allah Taalaa ki nisbat tarah tarah kay
gumaan kerney lagay.<br><br>33.11 Yehi momin aazmaye gaye aur poori tarag woh jhanjhor diyey gaye.<br><br>33.12
Aur uss waqt munafiq aur woh log jin kay dilon mein (shak ka) rog tha
kehney lagay Allah Taalaa aur uss kay rasool ney hum say mehaz dhoka
faraib ka hi wada kiya tha.<br><br>33.13 Inn hi ki aik jamaat ney haank
lagaee kay aey madina walon! Tumharay liye thikana nahi chalo lot chalo
aur inn ki aik aur jamaat yeh keh ker nabi say ijazat maangney lagi kay
humaray ghar ghair mehfooz hain halankay woh (khullat huyey aur) ghair
mehfooz na thay (lekin) unn ka pukhta iradah bhaag kharay honey ka tha.<br><br>33.14
Aur agar madiney kay aitraaf say unn per (lashker) dakhil kiye jatay
phir unn say fitna talab kiya jata to yeh zaroor issay barpa ker detay
aur na lartay magar thori muddat.<br><br>33.15 Iss say pehlay to enhon
ney Allah say ehad kiya tha kay peeth na pheren gay aur Allah Taalaa
say kiye huyey waday ki baaz purs zaroor hogi.<br><br>33.16 Keh dijiye
kay go tum maut say ya khof-e-qatal say bhago to yeh bhagna tumhen kuch
bhi kaam na aaye ga aur uss waqt tum boht hi kum faeedah uthao gay.<br><br>33.17
Poochiye! To kay agar Allah Taalaa tumhen koi buraee phonchana chahaye
ye tum per koi fazal kerna chahaye to kaun hai jo tumhen bacha sakay
(ya tum say rok sakay?) apnay liye b-juz Allah Taalaa kay na koi
humayati payen gay na madadgar.<br><br>33.18 Allah Taalaa tum mein say
unhen (ba-khoobi) janta hai jo doosron ko roktay hain aur apnay bhai
bando say kehtay hain kay humaray pass chalay aao. Au kabhi kabhi hi
laraee mein aajatay hain.<br><br>33.19 Tumhari madad mein (pooray)
bakheel hain phir jab khof-o-dehshat ka moqa aajaye to aap enhen dekhen
gay kay aap ki taraf nazar jama detay hain aur inn ki aankhen iss tarah
ghoomti hain jaisay uss shaks ki jiss per maut ki ghashi taari ho. Phir
jab khof jata rehta hai to tum per apni tez zabano say bari baaten
banatay hain maal kay baray hi harees hain yeh emaan laye hi nahi hain
Allah Taalaa ney inn kay tamam aemaal nabood ker diye hain aur Allah
Taalaa per yeh boht hi aasan hai.<br><br>33.20 Samjhtay hain kay abb
tak lashkar chalay aur agar fojen aajayen to tamannayen kertay hain kay
kaash! Woh sehra mein badiya nashiniyon kay sath hotay kay tumhari
khabren daryaft kiya kertay agar woh tum mein mojood hotay (to bhi
kiya?) na lartay magar baraye naam.<br><br>33.21 Yaqeenan tumharay liye
rasool Allah mein umdah namoona (mojood) hai her uss shaks kay liye jo
Allah Taalaa ki aur qayamat kay din ki tawakka rakhta hai aur ba-kasrat
Allah Taalaa ki yaad kerta hai.<br><br>33.22 Aur emaan daron ney jab
(kuffar kay) lashkaron ko dekha (bay saakhta) keh uthay! Kay enhin ka
wada humen Allah Taalaa ney aur uss kay rasool ney diya tha aur Allah
Taalaa aur uss kay rasool ney sach farmaya aur iss (cheez) ney unn kay
emaan mein aur shewa-e-faman bardari mein aur izafa ker diya.<br><br>33.23
Momino mein (aisay) log bhi hain jinhon ney jo ehad Allah Taalaa say
kiya tha unhen sacha ker dikhaya baaz ney to apna ehad poora ker diya
aur baaz ( moqay kay) muntazir hain aur unhon ney koi tabdeeli nahi ki.<br><br>33.24
Takay Allah Taalaa sahon ko unn ki sachaee ka badla dey aur agar
chahaye to munafiqon ko saza dey ya unn ki toba qabool farmaye Allah
Taalaa bara hi bakhshney wala boht hi meharbaan hai.<br><br>33.25 Aur
Allah Taalaa ney kafiron ko gussay mein bharay huyey hi (na murad) lota
diya unhon ney koi faeeda nahi paya aur uss jang mein Allah Taalaa khud
hi momino ko kafi hogaya Allah Taalaa bara hi qooaton wala aur ghalib
hai. <br><br>33.26 Aur jin ehal-e-kitab ney unn say saaz baaz kerli
thi unhen (bhi) Allah Taalaa ney unn qilon say nikal diya aur unn kay
dilo mein (bhi) rob bhar diya kay tum unn kay aik girho ko qatal ker
rahey ho aur aik giroh ko qaidi bana rahey ho.<br><br>33.27 Aur uss ney
tumhen unn ki zamino ka aur unn kay gharbaar ka aur unn kay maal ka
waris bana ker diya aur uss zamin ka bhi jiss ko tumharay qadmon ney
ronda nahi Allah Taalaa her cheez per qadir hai.<br><br>33.28 Aey nabi!
Apni biwiyon say keh do kay agar tum zindaganiy-e-duniya aur
zeenat-e-duniya chahati ho to aao mein tumhen kuch dey dila doon aur
tumhen achaee kay sath tukhsat ker doon.<br><br>33.29 Aur agar tumhari
murad Allah aur uss ka rasool aur aakhirat ka ghar hai to (yaqeen mano
kay) tum mein say nek kaam kerney waliyon kay liye Allah Taalaa ney
boht zabardast ajar rakh choray hain.<br><br>33.30 Aey nabi ki biwiyo!
Tum mein say jo bhi khulli bey hayaee (ka irtikab) keray gi ussay dohra
dohra azab diya jayega aur Allah Taalaa key nazdeek yeh boht hi sehal
(si baat) hai.<br><br>33.31 Aur tum mein say jo koi Allah ki aur uss
kay rasool ki farman bardaari keray gi aur nek kaam keray gi hum ussay
ajar (bhi) dohra den gay aur uss kay liye hum ney behtareen rozi tayyar
ker rakhi hai.<br><br>33.32 Aey nabi ki biwiyo! Tum aam aurton ki tarah
nahi ho agar tum perhezgari ikhtiyar kero to naram lehjay say baat na
kero kay jiss kay dil mein rog ho woh koi bura khayal keray aur haan
qaeeday kay mutabiq kalam kero.<br><br>33.33 Aur apnay gharon mein
qarar say raho aur qadeem jahiliyat kay zamaney ki tarah apna banao ka
izhar na kero aur namaz ada kerti raho aur zakat deti raho aur Allah
aur uss kay rasool ki itaat guzari kero. Allah Taalaa yehi chahta hai
kay aey nabi ki ghar waliyon! Tum say woh ( her qisam ki) gandagi ko
door kerday aur tumhen khoob pak ker day.<br><br>33.34 Aur tumharay
gharon mein Allah ki jo aayaten aur rasool ki jo aahdees parhi jati
hain unn ka zikar kerti raho yaqeenan Allah Taalaa lutf kerney wala
khabar daar hai.<br><br>33.35 Bey shak musalman mard aur musalman
aurten momin mard aur momin aurten farman bardaari kerney walay mard
aur farman bardar aurten raast baaz mard aur raast baaz aurten aajzi
kerney walay mard aur aajzi kerney wali aurten kheyraat kerney walay
mard aur kheyraat kerney wali aurten rozay rakhney walay mard aur roza
rakhney wali aurten apni sharamgah ki hifazat kerney walay mard aur
hifazat kerney waliyan ba-kasrat Allah ka ziker kerney walay aur zikar
kerney waliyan inn (sab kay) liye Allah Taalaa ney (wasee) maghfirat
aur bara sawab tayyar ker rakha hai.<br><br>33.36 Aur (dekho) kissi
momin mard-o-aurat ko Allah aur uss kay rasool kay faislay kay baad
apnay kissi amar ka koi ikhtiyar baqi nahi rehta (yaad rakho) Allah
Taalaa aur uss kay rasool ki jo bhi na farmani keray ga woh sareeh
gumrahee mein paray ga.<br><br>33.37 (yaad rakho) jab kay tu uss shaks
say keh raha tha jiss per Allah ney bhi inam kiya aur tu ney bhi kay tu
apni biwi ko apnay pass rakh aur Allah say darr aur tu apnay dil mein
woh baat chupaye huyey tha jissay Allah zahir kerney wala tha aur tu
logo say khof khata tha halankay Allah Taalaa iss ka ziyada haq daar
tha kay tu uss say daray pus jab kay zaid ney uss aurat say apni gharaz
poori kerli hum ney ussay teray nikkah mein dey diya takay musalmano
per apnay ley palakon ki biwiyon kay baray mein kissi tarah ki tangi na
rahey jab kay woh apni gharaz unn say poori na ker len Allah ka (yeh)
hukum to hoker hi rehney wala hai.<br><br>33.38 Jo cheezen Allah Taalaa
ney apnay nabi kay liye muqarrar ki hain unn mein nabi per koi haraj
nahi (yehi) Allah ka dastoor unn mein bhi raha jo pehlay huyey aur
Allah Taalaa kay kaam andazay per muqarrar kiye huyey hain.<br><br>33.39
Yeh sab aisay thay kay Allah Taalaa key ehkaam phonchaya kertay thay
aur Allah hi say dartay thay aur Allah kay siwa kissi say nahi dartay
thay aur Allah Taalaa hisab leney kay liye kafi hai.<br><br>33.40
(logo) tumharay mardo mein say kissi kay baap Muhammad (PBUH) nahi
lekin aap Allah Taalaa kay rasool hain aur tamam nabiyon kay khatam
kerney walay aur Allah Taalaa her cheez ka (ba-khoobi) jannay wala hai.<br><br>33.41 Musalmano! Allah Taalaa ka zikar boht ziyada kero.<br><br>33.42 Aur subha-o-shaam uss ki pakeezgi biyan kero.<br><br>33.43
Wohi hai jo tum per apni rehmaten bhejta hai aur uss kay farishtay
(tumahray liye dua-e-rehmat kertay hain) takay woh tumhen andheron say
ujalay ki taraf ley jaye aur Allah Taalaa momino per boht hi meharbaan
hai.<br><br>33.44 Jiss din yeh (Allah say) mulaqat keren gay inn ka
tohfa salam hoga inn kay liye Allah Taalaa ney ba-izzat ajar tayyar ker
rakha hai.<br><br>33.45 Aey nabi! Yaqeenan hum ney hi aap ko (rasool
bana ker) gawahiyan denay wala khuskhabriyan sunanay wala aagah kerney
wala bheja hai.<br><br>33.46 Aur Allah kay hukum say uss ki taraf bulaney wala aur roshan chiragh.<br><br>33.47 Aap momino ko khushkhabri suna dijiyey! Kay unn kay liye Allah ki taraf say boht bara fazal hai.<br><br>33.48
Aur kafiron aur munafiqon ka kehna na maniyey! Aur jo eeza (inn ki
taraf say phonchay) uss ka khayal na kijiyey Allah per bharosa kiyey
rahen aur kafi hai Allah Taalaa kaam bananay wala.<br><br>33.49 Aey
momin! Jab tum momin auraton say nikkah kero phir hath laganey say
pehlay (hi) tallaq dey do to unn per tumahra koi haq iddat ka nahi
jissay tum shumaar kero pus tum kuch na kuch enhen dey do aur bhalay
tareeq per unhen rukhsat kerdo.<br><br>33.50 Aey nabi hum ney teray
liye teri woh biwiyan halal kerdi hain jinehn tum unn kay mehar day
chuka hai aur woh londiyan bhi jo Allah Taalaa ney ghanimat mein tujhay
di hain aur teray chacha ki larkiyan aur phophiyon ki betiyan aur teray
mamo ki betiyan aur teri khalaon ki betiyan bhi jinhon ney teray sath
hijrat ki hai aur woh ba-emaan aurat jo apna nafs nabi ko hiba ker day
yeh uss soorat mein kay khud nabi bhi uss say nikkah kerna chahaye yeh
khas tor per sirf teray liye hi hai aur momino kay liye hum issay
ba-khoobi jantay hain jo hum ney inn per aur inn ki biwiyon aur
londiyon kay baray mein (ehkaam) muqarrar ker rakhay hain yeh iss liye
kay tujh per haraj waqey na ho Allah Taalaa boht bakhshney aur baray
reham wala hai.<br><br>33.51 Inn mein say jissay tu chahaye door rakh
day aur jissay chahaye apnay pass rakh ley aur agar tu unn mein say bhi
kissi ko apnay pass bula ley jinhen tu ney alag ker rakha tha to tujh
per koi gunah nahi iss mein iss baat ki ziyada tawakka hai kay inn
aurton ki aankhen thandi rahen aur woh ranjeedah na hon aur jo kuch bhi
tu enhen dey dey iss per sab ki sab razi rahen tumahray dilon mein jo
kuch hai ussay Allah (khoob) janta hai. Allah Taalaa bara hi ilm aur
hilm wala hai.<br><br>33.52 Iss kay baad aurten aap kay liye halal nahi
aur na yeh (durust hai) kay inn kay badlay aur aurton say (nikkah
keray) agarcheh unn ki soorat achi bhi lagti ho magar jo teri mamlooka
hon. Aur Allah Taalaa her cheez ka (poora) nigehban hai.<br><br>33.53
Aey emaan walo! Jab tak tumhen ijazat na di jaye tum nabi kay gharon
mein na jaya kero khaney kay liye aisay waqt mein kay uss kay pakney ka
intizar kertay raho bulkay jab bulaya jaye jao aur jab kha chuko nikal
kharay ho wahin baaton mein mashghool na hojaya kero. Nabi ko tumhari
iss baat say takleef hoti hai. To woh lehaaz ker jatay hain aur Allah
Taalaa (biyan-e-) haq mein kissi ka lehaaz nahi kerta jab tum nabi ki
biwiyon say koi cheez talab kero to parday kay peechay say talab kero
tumahray aur unn kay dilon kay liye kamil pakeezgi yehi hai na tumhen
yeh jaeez hai kay tum rasool Allah ko takleef do aur na tumhen yeh
halal hai kay aap kay baad kisi waqt bhi aap ki biwiyon say nikkah
kero. (yaad rakho) Allah ka nazdeek yeh boht bara (gunah) hai.<br><br>33.54 Tum kissi cheez ko zahir kero ya makhfi rakho Allah to her her cheez ka ba-khoobi ilm rakhney wala hai.<br><br>33.55
Unn aurton per koi gunah nahi kay woh apnay bapon aur apnay beton aur
bhaiyon aur bhatijon aur bhanjon aur apni (mail jol ki) aurton aur
milkiyat kay matehaton (londi, ghulam) kay samney hon. (aurton!) Allah
say darti raho. Allah Taalaa yaqeenan her cheez per shahid hai.<br><br>33.56
Allah Taalaa aur iss kay farishtay iss nabi per rehmat bhejtay hain.
Aey emaan walon! Tum (bhi) inn per durood bhejo aur khoob salam (bhi)
bhejtay raha kero.<br><br>33.57 Jo log Allah aur uss kay rasool ko ezza
detay hain unn per duniya aur aakhirat mein Allah ki phitkaar hai aur
unn kay liye nihayat ruswa kun azab hai.<br><br>33.58 Aur jo log momin
mardon aur momin aurton ko ezza den baghair kissi jurum kay jo unn say
sirzad hua ho woh (baray hi) bohtan aur sareeh gunah ka bojh uthatay
hain.<br><br>33.59 Aey nabi! Apni biwiyon say aur apni shabzadiyon say
aur musalmano ki aurton say keh do kay woh apnay upper apni chadaren
latka liya keren iss say boht jald unn ki shanakht hojaya keray gi phir
na sataee jayen gi aur Allah Taalaa bakhshney wala meharban hai.<br><br>33.60
Agar (abb bhi) yeh munafiq aur woh jin kay dilon mein beemari hai aur
woh log jo madiney mein ghalat afwahen uraney walay hain baaz na aayen
to hum aap ko unn (ki tabahee) per musallat ker den gay phir to woh
chand din hi aap kay sath iss (shehar) mein reh saken gay.<br><br>33.61 Inn per phitkaar barsaee gaee jahan bhi mill jayen pakray jayen aur khoob tukray tukray ker diyey jayen.<br><br>33.62 Inn say aglon mein bhi Allah ka yehi dastoor jari raha. Aur tu Allah kay dastoor mein hergiz radd-o-badal na paye ga.<br><br>33.63
Log aap say qayamat kay baray mein sawal kertay hain. Aap keh dijiye!
kay iss ka ilm to Allah hi ko hai aap ko kiya khabar boht mimkin hai
qayamat bilkul hi qareeb ho.<br><br>33.64 Allah Taalaa ney kafiron per laanat ki hai aur unn kay liye bharakti hui aag tayyar ker rakhi hai.<br><br>33.65 Jiss mein woh humesha humesh rahen gay. Woh koi haami aur madadgar na payen gay.<br><br>33.66
Uss din unn kay chehray aag mein ulat pulat kiye jayen gay
(hasrat-o-afsos say) kahen gay kay kaash hum Allah Taalaa aur rasool ki
itaat kertay.<br><br>33.67 Aur kahen gay aey humaray rab! Hum ney apnay
sardaron aur apnay baron ki mani jinhon ney humen raah-e-raast say
bhatka diya.<br><br>33.68 Perwerdigar tu enhen dugna azab dey aur inn per boht bari laanat nazil farma.<br><br>33.69
Aey emaan walo! Unn logon jaisay na bann jao jinhon ney musa ko takleef
di pus jo baat unhon ney kahi thi Allah ney unhen uss say buri farma
diya aur woh Allah ka nazdeek ba-izzat thay.<br><br>33.70 Aey emaan walon! Allah Taala say daro aur seedhi seedhi (sachi) baaten kiya kero.<br><br>33.71
Takay Allah Taalaa tumharay kaam sanwaar day aur tumharay gunah moaaf
farma dey aur jo bhi Allah aur uss kay rasool ki farma bardari keray ga
uss ney bari murad paali.<br><br>33.72 Hum ney apni amanat ko aasmano
per zamin per aur paharon per paish kiya pus sab ney iss ko uthaney say
inkar ker diya aur iss say darr gaye (magar) insan ney issay utha liya
woh bara hi zalim jahil hai.<br><br>33.73 (yeh iss liye) kay Allah
Taalaa munafiq mardon aurton aur mushrik mardon aurton ko saza dey aur
momin mardon aurton ki toba qabool farmaye aur Allah Taalaa bara hi
bakhsney wala aur meharbaan hai.</span><span style="font-weight: bold;"></span></body></html>