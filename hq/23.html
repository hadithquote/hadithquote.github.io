<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">23.</span><span style="font-weight: bold;">Surat Mominoon</span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Mominoon Makka mai Nazil hui, is mai aikso-atthara (118) Aayatain hain) <br><br></span><span style="font-weight: bold;">23.01 Yaqeenan emaan walon ney falah hasil kerli.<br><br>23.02 Jo aoni namaz mein khusoo kertay hain.<br><br>23.03 Jo laghwiyaat say mun mor letay hain.<br><br>23.04 Jo zakat ada kerney walay hain.<br><br>23.05 Jo apni sharamghaon ki hifazat kerney walay hain.<br><br>23.06 Ba-juz apni biwiyon aur milkiyat ki londiyon kay yaqeenan yeh mala matiyon mein say nahi hain.<br><br>23.07 Jo iss kay siwa kuch aur chahayen wohi hadd say tajawuz ker janey walay hain.<br><br>23.08 Jo apni amanaton aur waday ki hifazat kerney walay hain.<br><br>23.09 Jo apni namazon ki nigehbani kertay hain.<br><br>23.10 Yehi waris hain.<br><br>23.11 Jo firdous kay waris hongay jahan woh hamesha rahen gay.<br><br>23.12 Yaqeenan hum ney insan ko mitti kay johar say peda kiya.<br><br>23.13 Phir ussay nutfa bana ker mehfooz jagah mein qarar dey diya.<br><br>23.14
Phir nutfay ko hum ney jama hua khoon bana diya phir uss khoon kay
lothray ko gosht ka tukra ker diya. Phir gosht kay tukray ko haddiyan
bana den phir haddiyon ko hum ney gosht pehna diya phir doosri banawat
mein uss ko peda ker diya. Barkaton wala hai woh Allah jo sab say
behtareen peda kerney wala hai.<br><br>23.15 Iss kay baad phir tum sab yaqeenan marr janey walay ho.<br><br>23.16 Phir qayamat kay din bila shuba tum sab uthaye jaogay.<br><br>23.17 Hum ney tumharay upper saat aasman banaye hain aur hum makhlooqaat say ghafil nahi hain.<br><br>23.18
Hum aik sahih andaz say aasman say paani barsatay hain phir ussay zamin
mein thehra detay hain aur hum uss kay ley janey per yaqeena qadir hain.<br><br>23.19
Issi pani kay zariyey say hum tumharay liye khajooron aur angooron kay
baghaat peda ker detay hain kay tumharay liye inn mein boht say meway
hotay hain enhi mein say tum khatay bhi ho.<br><br>23.20 Aru woh darakht jo toor-e-seena pahar say nikalta hai jo tel nikalta hai aur khaney walay kay liye salan hai.<br><br>23.21
Tumhray liye chopayon mein bhi boht bari bhari ibrat hai. inn kay peton
mein say hum doodh pilatay hain aur bhi boht say nafay tumharay liye
inn mein hain inn mein say baaz baaz ko tum khatay bhi ho.<br><br>23.22 Aur inn per aur kashtiyon per tum sawar keraye jatay ho.<br><br>23.23
Yaqeenan hum ney nooh (alh-e-salam) ko uss ki qom ki taraf rasool bana
ker bheja uss ney kaha aey meri qom kay logo! Allah ki ibadat kero aur
uss kay siwa tumhara koi mabood nahi kiya tum (uss say) nahi dartay.<br><br>23.24
Uss ki qom kay kafir sardaron ney saaf keh diya kay yeh to tum jesa hi
insan hai yeh tum per fazeelat aur baraee hasil kerna chahata hai. Agar
Allah hi ko manzoor hota to kissi farishtay ko utarta hum ney to issay
apnay aglay baap dadon kay zamaney mein suna hi nahi.<br><br>23.25 Yaqeenan iss shaks ko junoon hai pus tum issay aik waqt-e-muqarrara tak dheel do. <br><br>23.26 Nooh (alh-e-salam) ney dua ki aey meray rab! Inn kay jhutlaney per tu meri madad farma.<br><br>23.27
To hum ney unn ki taraf wahee bheji kay tu humari aankhon kay samney
humari wahee kay mutabiq aik kashti bana. Jab humara hukum aajaye aur
tanoor ubal paray to tu her qisam ka aik aik jora iss mein rakh ley aur
apnay ehal ko bhi magar inn mein say jin ki babat humari baat pehaly
guzar chuki hai. Khabardar jin logon ney zulm kiya hai unn kay baray
mein mujh say kuch kalaam na kerna woh to sab doboye jayen gay.<br><br>23.28
Jab tu aur teray sathi kashti per ba-itminaan betha jao to kehna sab
tareef Allah kay liye hi hai jiss ney humen zalim logon say nijat ata
farmaee.<br><br>23.29 Aur kehna kay aey meray rab! Mujhay ba-barkat utarna utaar aur tu hi behtar hai utarney walon mein.<br><br>23.30 Yaqeenan iss mein bari bari nishaniyan hain aur hum be-shak aazmaeesh kerney walay hain.<br>23.31 Inn kay baad hum ney aur bhi ummat peda ki.<br><br>23.32
Phir unn mein khud unn mein say (hi) rasool bhi bheja kay tum sab Allah
ki ibadat kero aur uss kay siwa tumhara koi mabood nahi tum kiyon nahi
dartay?<br><br>23.33 Aur sardaraan-e-qom ney jawab diya jo kufur kertay
thay aur aakhirat ki mulaqat ko jhutlatay thay aur hum ney unhen
dunyawi zindagi mein khushal ker rakha tha kay yeh to tum jesa hi insan
hai tumhari hi khooraq yeh bhi khata hai aur tumharay peenay ka pani hi
yeh bhi peeta hai.<br><br>23.34 Agar tum ney apnay jesay hi insan ki tabeydari kerli to be-shak tum sakht khasaray walay ho.<br><br>23.35
Kiya yeh tumhen iss baat ka wada kerta hai kay jab tum marr ker sirf
khak aur haddi reh jaogay to tum phir zinda kiye jaogay.<br><br>23.36 Nahi nahi door aur boht door hai woh jiss ka tum wada diye jatay ho.<br><br>23.37 (zindagi) to sirf duniya ki zindagi hai hum martay jeetay rehtay hain aur yeh nahi kay hum phir uthaye jayen gay.<br><br>23.38 Yeh to bus aisa shaks hai jiss ney Allah per jhoot (bohtaan) bandh liya hai hum to iss per emaan laney walay nahi hain.<br><br>23.39 Nabi ney dua ki kay perwerdigar! Inn kay jhutlaney per tu meri madad ker.<br><br>23.40 Jawab mila kay yeh to boht hi jald apnay kiye per pachtaney lagen gay.<br><br>23.41
Bil-aakhir adal kay taqazay kay mutabiq cheekh ney pakar liya aur hum
ney unhen koora karkat ker dala pus zalimon kay liye doori ho.<br><br>23.42 Inn kay baad hum ney aur bhi boht si ummaten peda kin.<br><br>23.43 Na to koi ummat apnay waqt-e-muqarrara say aagey barhi aur na peechay rahi.<br><br>23.44
Phir hum ney lagataar rasool bhejay jab jab jiss ummat kay pass uss ka
rasool aaya uss ney jhutlaya pus hum ney aik ko doosray kay peechay
laga diya aur unhen afsana bana diya. Unn logon ko doori ho jo emaan
qabool nahi kertay.<br><br>23.45 Phir hum ney musa (alh-e-salam) ko aur uss kay bhai haroon (alh-e-salam) ko apni aayaton aur khulli daleel kay sath bheja.<br><br>23.46 Firaon aur uss kay lashkaron ki taraf pus unhon ney takabbur kiya aur thay hi woh sirkash log.<br><br>23.47 Kehney lagay kay kiya hum apnay jesay do shakhson per emaan aayen? Halankay khud unn ki qom (bhi) humaray ma-tehat hai.<br><br>23.48 Pus unhon ney unn dono ko jhutlaya aakhir woh bhi halak shuda logon mein mill gaye.<br><br>23.49 Hum ney to musa (alh-e-salam) ko kitab (bhi) di kay log raah-e-raast per aajyen.<br><br>23.50
Hum ney ibn-e-marium aur uss ki walida ko aik nishani banaya aur unn
dono ko buland saaf qarar wali aur jari pani wali jagah mein panah di.<br><br>23.51 Aey payghumbaron! Halal cheez khao aur nek amal kero tum jo kuch ker rahey ho uss say mein ba-khoobi waqif hun.<br><br>23.52 Yaqeenan tumhara yeh deen aik hi deen hai aur mein hi tum sab ka rab hun pus tum mujh say dartay raho.<br><br>23.53
Phir unhon ney khud (hi) apnay amar (deen) kay aapas mein tukray tukray
ker liye her giroh jo kuch uss kay pass hai ussi per itra raha hai.<br><br>23.54 Pus aap (bhi) enhen unn ki ghaflat mein hi kuch muddat para rehney den.<br><br>23.55 Kiya yeh (yun) samajh bethay hain? Kay hum jo bhi inn kay maal-o-aulad barha rahey hain.<br><br>23.56 Woh inn kay liye bhalayion mein jaldi ker rahey hain (nahi nahi) bulkay yeh samajhtay hi nahi.<br><br>23.57 Yaqeenan jo log apnay rab ki haibat say dartay hain.<br><br>23.58 Aur jo apnay rab ki aayaton per emaan rakhtay hain.<br><br>23.59 Aur jo apnay rab kay sath kissi ko shareek nahi kertay.<br><br>23.60 Aur jo log detay hain jo kuch detay hain aur unn kay dil kapkapatay hain kay woh apnay rab ki taraf lotney walay hain.<br><br>23.61 Yehi hain jo jaldi jaldi bhalaiyan hasil ker rahey hain aur yehi hain jo inn ki taraf dor janey walay hain.<br><br>23.62
Hum kissi nafs ko uss ki taqat say ziyada takleef nahi detay aur
humaray pass aisi kitab hai jo haq kay sath bolti hai inn kay upper
kuch bhi zulm na kiya jayega.<br><br>23.63 Bulkay inn kay dil iss taraf
say ghaflat mein hain aur inn kay liye iss kay siwa bhi boht say aemaal
hain jinehn woh kerney walay hain.<br><br>23.64 Yahan tak kay jab hum ney inn kay asooda haal logon ko azab mein pakar liya to woh bilbilaney lagay.<br><br>23.65 Aaj mat bilbilao yaqeenan tum humaray muqabley per madad na kiye jao gay.<br><br>23.66 Meri aayaten tumharay samney parhi jati thin phir tum apni airhiyon kay bal ultay bhagtay thay.<br><br>23.67 Akartay eenthtay afsana goi kertay issay chor detay thay.<br><br>23.68
Kiya enhon ney iss baat mein ghor-o-fiker hi nahi kiya? Bulkay inn kay
pass woh aaya jo inn kay aglay baap dadon kay pass nahi aaya tha?<br><br>23.69 Ya enhon ney apnay payghubar ko pehchana nahi kay iss kay munkir ho rahey hain?<br><br>23.70
Ya yeh kehtay hain issay junoon hai? Bulkey woh to inn kay pass haq
laya hai. Haan inn mein aksar haq say chirney walay hain.<br><br>23.71
Agar haq hi inn ki khuwaishon ka pairo ho jaye to zamin-o-aasman aur
inn kay darmiyan ki her cheez darhum barhum hojaye. Haq to yeh hai kay
hum ney enhen unn ki naseehat phoncha di hai lekin woh apni naseehat
say mun morney walay hain.<br><br>23.72 Kiya aap inn say koi ujrat
chahatay hain? Yaad rakhiye kay aap kay rab ki ujrat boht hi behtar hai
aur woh sab say behtar rozi rasan hai.<br><br>23.73 Yaqeenan aap to enhen raah-e-raast ki taraf bula rahey hain.<br><br>23.74 Be-shak jo log aakhirat per yaqeena nahi rakhtay woh seedhay rastay say murr janey walay hain.<br><br>23.75
Aur agar hum inn per raham farmayen aur inn ki takleef door ker den to
yeh to apni apni sirkashi mein jamm ker aur behakney lagen. <br><br>23.76
Aur hum ney enhen azab mein bhi pakra ta-hum yeh log na to apnay
perwerdigar kay samney jhukay aur na hi aajzi ikhtiyar ki.<br><br>23.77 Yahan tak kay jab hum ney inn per sakht azab ka darwaza khol diya to ussi waqt foran mayyus hogaye.<br><br>23.78 Woh Allah hai jiss ney tumharay liye kaan aur aankhen aur dil pehda kiye magar tum boht (hi) kum shukar kertay ho.<br><br>23.79 Aur wohi hai jiss ney tumhen peda ker kay zamin mein phela diya aur ussi ki taraf tum jama kiye jaogay.<br><br>23.80 Aur wohi hai jo jilata aur maarta hai aur raat din kay rad-o-badal ka mukhtar bhi wohi hai. Kiya tum ko samajh boojh nahi?<br><br>23.81 Bulkay inn logon ney bhi wesi hi baat kahi jo aglay kehtay chalay aaye.<br><br>23.82 Kay kiya jab hum marr ker mitti aur haddi hojayen gay kiya phir bhi hum zaroor uthaye jayen gay?<br><br>23.83
Hum say aur humaray baap dadon say pehlay hi say yeh wada hota chala
aaya hai kuch nahi yeh to sirf aglay logon kay afsaney hain.<br><br>23.84 Poochiye to sahih kay zamin aur iss ki kul cheezen kiss ki hain? Batlao agar tum jantay ho?<br><br>23.85 Foran jawab den gay kay Allah ki keh dijiye kay phir tum naseehat kiyon nahi hasil kertay.<br><br>23.86 Daryaft kijiye kay saaton aasmano ka aur boht ba-azmat arsh ka rab kaun hai?<br><br>23.87 Woh log jawab den gay kay Allah hi hai. Keh dijiye! kay phir tum kiyon nahi dartay?<br><br>23.88
Poochiye kay tamam cheezon ka ikhtiyar kiss kay hath mein hai? Jo panah
deta hai aur jiss kay muqablay mein koi panah nahi diya jata agar tum
jantay ho to batla do?<br><br>23.89 Yehi jawab den gay kay Allah hi hai. Keh dijiye phir tum kidhar say jadoo ker diye jatay ho?<br><br>23.90 Haq yeh hai kay hum ney unhen haq phoncha diya hai aur yeh be-shak jhootay hain.<br><br>23.91
Na to Allah ney kissi ko beta banaya aur na uss kay sath aur koi mabood
hai werna her mabood apni makhlooq ko liye liye phirta aur her aik
doosray per charh dorta. Jo osaaf yeh batlatay hain unn say Allah pak
(aur bey-niaz) hai.<br><br>23.92 Woh ghaeeb hazir ka jannay wala hai aur jo shirk yeh kertay hain uss say bala tar hai.<br><br>23.93 Aap dua keren kay aey meray perwerdigar! Agar tu mujhay woh dikhaye jiss ka wada enhen diya jaraha hai.<br><br>23.94 To aey rab! Tu mujhay inn zlimon kay giroh mein na kerna.<br><br>23.95 Hum jo kuch waday enhen dey rahey hain sab aap ko dikha denay per yaqeenan qadir hain.<br><br>23.96 Buraee ko iss tareeqay say door keren jo sirasir bhalaee wala ho jo kuch yeh biyan kertay hain hum ba-khoobi waqif hain.<br><br>23.97 Aur dua keren kay aey meray perwerdigar! Mein shetano kay waswason say teri panah chahata hun.<br><br>23.98 Aur aey rab! Mein teri panah chahata hun kay woh meray pass aajayen.<br><br>23.99 Yahan tak kay jab inn mein say kissi ko maut aaney lagti hai to kehta hai aey meray perwerdigar! Mujhay wapis lota dey.<br><br>23.100
Kay apni chori hui duniya mein jaa ker nek aemaal ker loon hergiz aisa
nahi hoga yeh to sirf aik qol hai jiss ka yeh qaeel hai inn kay
pas-e-pusht to aik hijab hai inn kay doobara ji uthney kay din tak.<br><br>23.101 Pus jab kay soor phoonk diya jayega uss din na to aapas kay rishtay hi rahen gay na aapas ki pooch gooch.<br><br>23.102 Jin ki tarazoo ka palla bhari hogaya woh to nijat walay hogaye.<br><br>23.103
Aur jin kay tarazoo ka palla halka hogaya yeh hain woh jinhon ney apna
nuksan aap ker liya jo hamesha kay liye jahannum wasil huye.<br><br>23.104 Unn kay chehron ko aag jhulasti rahey gi aur woh wahan bad-shakal banay huye hongay.<br><br>23.105 Kiya meri aayaten tumharay samney tilawat nahi ki jati thin? Phir bhi tum enhen jhutlatay thay.<br><br>23.106 Kahen gay kay aey perwerdigar! Humari bad-bakhti hum per ghalib aagaee (waqaee) hum thay hi gumrah.<br><br>23.107 Aey humaray perwerdigar! Humen yahan say nijat dey agar abb hi hum aisa hi keren to be-shak hum zalim hain.<br><br>23.108 Allah Taalaa farmaye ga phitkaray huye yahin paray raho aur mujh say kalaam na kero.<br><br>23.109
Meray bando ki aik jamat thi jo barbar yehi kehti rahi kay aey humaray
perwerdigar! Hum emaan laa chukay hain tum humen bakhsh aur hum per
reham farma to sab meharbano say ziyada meharbaan hai.<br><br>23.110
(lekin) tum enhen mazaq mein hi uratay rahey yahan tak kay (iss
mashghalay ney) tum ko meri yaad (bhi) bhula di aur tum inn say mazaq
hi kertay rahey.<br><br>23.111 Mein ney aaj enhen inn kay uss sabar ka badla dey diya hai kay woh khatir khua apni murad ko phonch chukay hain.<br><br>23.112 Allah Taalaa daryaft farmaye ga kay tum zamin mein ba-aitbar barson ki ginti kiss qadar rahey?<br><br>23.113 Woh kahen gay aik din ya aik din say bhi kum ginti ginnay walon say bhi pooch lijiye.<br><br>23.114 Allah Taalaa farmaye ga fil-waqey tum wahan boht hi kum rahey ho aey kaash! Tum issay pehaly hi say jaan letay?<br><br>23.115
Kiya tum yeh gumaan kiye huye ho kay hum ney tumhen yunhi beykaar peda
kiya hai aur yeh kay tum humari taraf lotaye hi na jao gay.<br><br>23.116 Allah Taalaa sacha badshah hai woh bari bulandi wala hai uss ka siwa koi mabood nahi wohi buzurg arsh ka malik hai.<br><br>23.117
Jo shaks Allah kay sath kissi doosray mabood ko pukaray jiss ki koi
daleel uss kay pass nahi pus uss ka hisab to uss kay rab kay upper hi
hai. Be-shak kafir log nijat say mehroom hain.<br><br>23.118 Aur kaho kay aey meray rab! Tu bakhsh aur reham ker aur tu sab meharbano say behtar meharbani kerney wala hai.</span><span style="font-weight: bold;"></span></body></html>