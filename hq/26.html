<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">26.Surat Shooaraa</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Shooaraa Makka mai Nazil hui, is mai doso-sataees (227) Aayatain hain)<br><br></span><span style="font-weight: bold;">26.01 Tuaa-seen-meem<br><br>26.02 Yeh aayaten roshan kitab ki hain.<br><br>26.03 Inn kay emaan na laaney per shayad aap to apni jaan kho den gay.<br><br>26.04 Agar hum chahatay to inn per aasman say koi aisi nishani utartay kay jiss kay samney inn ki gardaney khum ho jatin.<br><br>26.05 Aur inn kay pass rehman ki taraf say jo bhi naee naseehat aaee yeh uss say roo-gardani kerney walay bann gaye.<br><br>26.06
Inn logon ney jhutlaya hai abb inn kay pass jaldi say iss ki khabren
aajyen gi jiss kay sath woh maskhara pann ker rahey hain.<br><br>26.07 Kiya enhon ney zamin per nazaren nahi daalen? Kay hum ney iss mein her tarah kay nafees joray kiss qadar ugaye hain?<br><br>26.08 Be-shak iss mein yaqeenan nishani hai aur inn mein kay aksar log momin nahi hain.<br><br>26.09 Aur tera rab yaqeenan wohi ghalib aur meharbaan hai.<br><br>26.10 Aur jabb aap kay rab ney musa (alh-e-salam) ko aawaz di kay tu zalim qom kay pass jaa.<br><br>26.11 Qom-e-firaon kay pass kiya woh perhezgari na keren gay.<br><br>26.12 Musa (alh-e-salam) ney kaha meray perwerdigar! Mujhay to khof hai kay kahin woh mujhay jhutla (na) den.<br><br>26.13 Aur mera seena tang horaha hai meri zaban chal nahi rahi pus tu haroon ki taraf bhi (wahee) bhej.<br><br>26.14 Aur unn ka meray aik qasoor ka (dawa) bhi hai mujhay darr hai kay kahin woh mujhay maar na dalen.<br><br>26.15
Janab-e-baari ney farmaya! Hergiz aisa na hoga tum dono humari
nishaniyan ley ker jao hum khud sunnay walay tumharay sath hain.<br><br>26.16 Tum dono firaon kay pass ja ker kaho kay bila shuba hum rab-ul-aalamaeen kay bhejay huye hain.<br><br>26.17 Kay tu humaray sath bani israeel ko rawana ker dey.<br><br>26.18
Fairaon ney kaha kiya hum ney tujhay teray bachpan kay zamaney mein
apnay haan nahi pala tha? Aur tu ney apni umar kay boht say saal hum
mein nahi guzaray?<br><br>26.19 Phir tu apna woh kaam ker gaya jo ker gaya aur tu na shukro mein hai.<br><br>26.20
(hazrat) musa (alh-e-salam) ney jawab diya kay mein ney uss kaam ko uss
waqt kiya tha jabkay mein raah bhoolay huye logon mein say tha.<br><br>26.21
Phir tum say khof kha ker mein tum mein say bhaag gaya phir mujhay
meray rab ney hukum-o-ilm ata farmaya aur mujhay apnay payghumbaron
mein say ker diya.<br><br>26.22 Mujh per tera kiya yehi woh ehsan hai? Jissay tu jata raha hai kay tu ney bani israeel ko ghulam bana rakha hai.<br><br>26.23 Firaon ney kaha rab-ul-aalameen kiya cheez hai?<br><br>26.24
(hazrat) musa (alh-e-salam) ney farmaya woh aasamano aur zamin aur inn
kay darmiyan ki tamam cheezon ka rab hai agar tum yaqeen rakhney walay
ho.<br><br>26.25 Firaon ney apney ird-gird walon say kaha kay kiya tum sunn nahi rahey? <br><br>26.26 (hazrat) musa (alh-e-salam) ney farmaya woh tumhara aur tumharay aglay baap dadon ka perwerdigar hai.<br><br>26.27 Firaon ney kaha (logo!) tumhara yeh rasool jo tumhari taraf bheja gaya hai yeh to yaqeenan deewana hai.<br><br>26.28
(hazrat) musa (alh-e-salam) ney farmaya! Wohi mashriq-o-maghrib ka aur
inn kay darmiyan ki tamam cheezon ka rab hai agar tum aqal rakhtay ho.<br><br>26.29 Firaon kehney laga sunn ley! Agar tu ney meray siwa kissi aur ko mabood banaya tu mein tujhay qaidiyon mein daal doon ga.<br><br>26.30 Musa (alh-e-salam) ney kaha agar cheh mein teray pass koi khulli cheez ley aaon?<br><br>26.31 Firaon ney kaha agar tum sachon mein say hai to issay paish ker.<br><br>26.32 Aap ney (ussi waqt) apni laathi daal di jo achanak khullam khulla (zabardast) azdaha bann gaee.<br><br>26.33 Aur apna hath khench nikala to woh bhi ussi waqt her dekhney walay ko safaid chamkeela nazar aaney laga.<br><br>26.34 Firaon apnay aas pass kay sardaron say kehney laga bhaee yeh to koi bara dana jadoogar hai.<br><br>26.35 Yeh to chahata hai kay apnay jadoo kay zor say tumhen tumhari sirzameen say nikal dey batao abb tum kiya hukum detay ho.<br><br>26.36 Unn sab ney kaha aap issay aur iss kay bhai ko mohlat dijiye aur tamam shehron mein harkaaray bhej dijiye.<br><br>26.37 Jo aap kay pass zee ilm jadoogaron ko ley aayen.<br><br>26.38 Phir aik muqarrara din kay waday per tamam jadoogar jama kiye gaye.<br><br>26.39 Aur aam logon say bhi keh diya gaya kay tum bhi majmay mein hazir hojao gay?<br><br>26.40 Takay agar jadoogar ghalib aajayen to hum unhi ki pairwee keren.<br><br>26.41 Jadoogar agar firaon say kehney lagay kay agar hum jeet gaye to humen kuch inam bhi milay ga?<br><br>26.42 Firaon ney kaha haan! (bari khushi say) bulkay aisi soorat mein tum meray khas darbari bann jao gay.<br><br>26.43 (hazrat) musa (alh-e-salam) ney jadoogaron say farmaya jo kuch tumhen dalna hai daal do.<br><br>26.44 Unhon ney apni rassiyan aur laathiyan daal den aur kehney lagay izzat firaon ki qasam! Hum yaqeenan ghalib hi rahen gay.<br><br>26.45
Abb (hazrat) musa (alh-e-salam) ney bhi apni laathi maidan mein daal di
jiss ney ussi waqt unn kay jhoot moot kay kartab ko nigalna shuroo ker
diya.<br><br>26.46 Yeh dekhtay hi jadoogar bay ikhtiyar sajday mein gir gaye.<br><br>26.47 Aur unhon ney saaf keh diya kay hum to Allah rab-ul-aalameen per emaan laye.<br><br>26.48 Yani musa (alh-e-salam) aur haroon kay rab per.<br><br>26.49
Firaon ney kaha kay meri ijazat say pehlay tum iss per emaan ley aaye?
Yaqeenan yehi tumhara woh bara (sardar) hai jiss ney tum sab ko jadoo
sikhaya hai so tumhen abhi abhi maloom ho jaye ga qasam hai mein abhi
tumharay haath paon ultay tor per kaat doon ga aur tum sab ko sooli per
latka doon ga.<br><br>26.50 Unhon ney kaha koi haraj nahi hum to apnay rab ki taraf lotney walay hain hi.<br><br>26.51
Iss bina per kay hum sab say pehlay emaan walay banay hain humen umeed
parti hai kay humara rab humari sab khatayen moaaf farma dey ga.<br><br>26.52 Aur hum ney musa ko wahee ki kay raaton raat meray bandon ko nikal ley chal tum sab peecha kiye jao gay.<br><br>26.53 Firaon ney shehron mein harkaaron ko bhej diya.<br><br>26.54 Kay yaqeenan yeh giroh boht hi kum tadaad mein hai.<br><br>26.55 Aur iss per yeh humen sakht gazab-naak ker rahey hain.<br><br>26.56 Aur yaqeenan hum bari jamaat hain inn say chokanna rehnay walay.<br><br>26.57 Bil-aakhir hum ney enhen baghaat say aur chashmon say.<br><br>26.58 Aur khazano say. Aur achay achay muqamaat say nikal bahir kiya.<br><br>26.59 Issi tarah hua aur hum ney unn (tamam) cheezon ka waris bani israeel ko bana diya.<br><br>26.60 Pus fiaroni sooraj nikaltay hi unn kay taaqqub mein niklay.<br><br>26.61 Pus jab dono ney aik doosray ko dekh liya to musa kay saathiyon ney kaha hum to yaqeenan pakar liye gaye.<br><br>26.62 Musa ney kaha hergiz nahi. Yaqeen mano mera rab meray sath hai jo zaroor mujhay raah dikhaye ga.<br><br>26.63
Hum ney musa ki taraf wahee bheji kay darya per apni laathi maar pus
ussi waqt darya phat gaya aur her aik hissa paani ka misil baray pahar
kay hogaya.<br><br>26.64 Aur hum ney ussi jagah doosron ko nazdeek laa khara ker diya.<br><br>26.65 Aur musa (alh-e-salam) ko aur uss kay tamam saathiyon ko nijat dey di.<br><br>26.66 Phir aur sab doosron ko dobo diya.<br><br>26.67 Yaqeenan iss mein bari ibrat hai aur inn mein kay aksar log emaan walay nahi.<br><br>26.68 Aur be-shak aap ka rab bara hi ghalib aur meharbaan hai.<br><br>26.69 Enhen ibrahim (alh-e-salam) ka waqiya bhi suna do.<br><br>26.70 Jabkay unhon ney apnay baap aur pani qom say farmaya kay tum kiss ki ibadat kertay ho?<br><br>26.71 Unhon ney jawab diya kay ibadat kertay hain buton ki hum to barbar inn kay mujawar bann bethay hain.<br><br>26.72 Aap ney farmaya jab tum enhen pukartay ho to kiya woh suntay bhi hain?<br><br>26.73 Ya tumhen nafa nuksan bhi phoncha saktay hain.<br><br>26.74 Unhon ney kaha yeh (hum kuch nahi jantay) hum ney to apnay baap dadon ko issi tarah kertay paya.<br><br>26.75 Aap ney farmaya kuch khabar bhi hai jinhen tum pooj rahey ho?<br><br>26.76 Tum aur tumharay aglay baap dada woh sab meray dushman hain.<br><br>26.77 Ba-juz sachay Allah Taalaa kay jo tamam jahaan ka palanhaar hai.<br><br>26.78 Jiss ney mujhay peda kiya hai aur wohi meri rehbari farmata hai.<br><br>26.79 Wohi hai jo mujhay khilata pilata hai.<br><br>26.80 Aur jab mein beemar par jaon to mujhay shifa ata farmata hai.<br><br>26.81 Aur wohi mujhay maar dalay ga phir zinda ker dey ga.<br><br>26.82 Aur jiss say umeed bandhi hui hai kay woh roz-e-jaza mein meray gunahon ko bakhsh dey ga.<br><br>26.83 Aey meray rab! Mujhay qooat-e-faisla ata farma aur mujhay nek logon mein mila dey.<br><br>26.84 Aur mera ziker-e-khair pichlay logon mein bhi baqi rakh.<br><br>26.85 Mujhay nematon wali jannat kay warison mein say bana dey.<br><br>26.86 Aur meray baap ko bakhsh dey yaqeenan woh gumrahon mein say tha.<br><br>26.87 Aur jiss sin kay log doobara jilaye jayen mujhay ruswa na ker.<br><br>26.88 Jiss din kay maal aur aulad kuch kaam na aaye gi.<br><br>26.89 Lekin faeeday wala wohi hoga jo Allah Taalaa kay samney bay aib dil ley ker jaye.<br><br>26.90 Aur perhezgaron kay liye jannat bilkul nazdeek laa di jaye gi.<br><br>26.91 Aur gumrah logon kay liye jahannum zahir ker di jaye gi.<br><br>26.92 Aur unn say poocha jayega kay jin ki tum pooja kertay rahey woh kahan hain?<br><br>26.93 Jo Allah Taalaa kay siwa thay kiya woh tumhari madad kertay hain? Ya koi badla ley saktay hain.<br><br>26.94 Pus woh sab aur kul gumrah log jahannum mein ondhay mun daal diye jayen gay.<br><br>26.95 Aur iblees kay tamam kay tamam lashkar bhi wahan.<br><br>26.96 Aapas mein lartay jhagartay huye kahen gay.<br><br>26.97 Kay qasam Allah ki! Yaqeenan hum to khulli ghalati per thay.<br><br>26.98 Jabkay tumhen rab-ul-aalameen kay barabar samajh bethay thay.<br><br>26.99 Aur humen to siwa inn badkaaron kay kissi aur ney gumrah nahi kiya tha.<br><br>26.100 Abb to humara koi sifarshi bhi nahi.<br><br>26.101 Aur na koi (sacha) ghum khuwar dost.<br><br>26.102 Agar kaash kay humen aik martaba phir jana milta to hum pakkay sachay momin bann jatay.<br><br>26.103 Yeh majra yaqeena aik bari zabardast nishani hai inn mein say aksar log emaan laney walay nahi.<br><br>26.104 Yaqeenan aap ka perwerdigar hi ghalib meharbaan hai.<br><br>26.105 Qom-e-nooh ney bhi nabiyon ko jhutlaya.<br><br>26.106 Jabkay unn kay bhai nooh (alh-e-salam) ney kaha kay kiya tumhen Allah ka khof nahi!.<br><br>26.107 Suno! Mein tumhari taraf Allah ka amanat daar rasool hun.<br><br>26.108 Pus tumhen Allah say darna chahaye aur meri baat manni chahaye.<br><br>26.109 Mein tum say iss per koi ajar nahi chahata mera badla to sirf rab-ul-aalameen kay haan hai.<br><br>26.110 Pus tum Allah ka khof rakho aur meri farmanbardari kero.<br><br>26.111 Qom ney jawab diya kay kiya hum tujh per emaan layen! Teri tabey daari to razeel logon ney ki hai.<br><br>26.112 Aap ney farmaya! Mujhay kiya khabar kay woh pehlay kiya kertay rahey?<br><br>26.113 Unn ka hisab to meray rab kay zimmay hai agar tumhen shaoor ho to.<br><br>26.114 Mein emaan walon ko dhakkay denay wala nahi.<br><br>26.115 Mein to saaf tor per dara denay wala hun.<br><br>26.116 Unhon ney kaha aey nooh! Agar tu baaz na aaya to yaqeenan tujhay sangsaar ker diya jaye ga.<br><br>26.117 Aap ney kaha aey meray perwerdigar! Meri qom ney mujhay jhutla diya.<br><br>26.118 Pus tu mujh mein aur inn mein koi qataee faisla ker dey aur mujha aur meray ba-emaan saathiyon ko nijat dey.<br><br>26.119 Chunacha hum ney ussay aur uss kay saathiyon ko bhari hui kashti mein (sawar kera ker) nijat dey di.<br><br>26.120 Bad-e-azan baqi kay tamam logon ko hum ney dobo diya.<br><br>26.121 Yaqeenan iss mein boht bari ibrat hai. Unn mein say aksar log emaan laney walay thay bhi nahi.<br><br>26.122 Aur be-shak aap ka perwerdigar albatta wohi hai zabardast reham kerney wala.<br><br>26.123 Aadiyon ney bhi rasoolon ko jhutlaya.<br><br>26.124 Jabkay unn say unn kay bhai hood ney kaha kay kiya tum dartay nahi?<br><br>26.125 Mein tumhara amanatdaar payghumbar hun.<br><br>26.126 Pus Allah say daro aur mera kaha mano!<br><br>26.127 Mein iss per tum say koi ujrat talab nahi kerta mera sawab to tamam jahaan kay perwerdigar kay pass hi hai.<br><br>26.128 Kiya tum aik aik teelay per bator khel tamasha yaadgar (emaarat) bana rahey ho.<br><br>26.129 Aur bari san&#8217;at walay (mazboot mehal tameer) ker rahey ho goya kay tum hamesha yahin raho gay.<br><br>26.130 Aur jab kissi per hath daaltay ho to sakhti aur zulm say pakartay ho.<br><br>26.131 Allah say daro aur meri pairwee kero.<br><br>26.132 Uss say daro jiss ney unn cheezon say tumhari imdad ki jinhen tum jantay ho.<br><br>26.133 Uss ney tumahri madad ki maal say aur aulad say.<br><br>26.134 Baghaat say aur chashmon say.<br><br>26.135 Mujhay to tumhari nisbat baray din kay azab ka andesha hai.<br><br>26.136 Unhon ney kaha kay aap waaz kehn ya waaz kehney walon mein na hon hum per yaksan hai.<br>26.137 Yeh to bus puraney logon ki aadat hai.<br><br>26.138 Aur hum hergiz azab nahi diye jayen gay.<br><br>26.139
Chunkay aadiyon ney hazrat hood ko jhutlaya iss liye hum ney unhen
tabah ker diya yaqeenan iss mein nishani hai aur inn mein say aksar bey
emaan thay.<br><br>26.140 Be-shak aap ka rab wohi hai ghalib meharbaan.<br><br>26.141 Samoodiyon ney bhi payghumbaron ko jhutlaya.<br><br>26.142 Unn kay bhai saleh ney unn say farmaya kay kiya tum Allah say nahi dartay?<br><br>26.143 Mein tumhari taraf Allah ka amanatdaar payghumbar hun.<br><br>26.144 To tum Allah say daro aur mera kaha mano.<br><br>26.145 Mein iss per tum say koi ujrat nahi mangta meri ujrat to bus perwerdigar-e-aalam per hi hai.<br><br>26.146 Kiya inn cheezon mein jo yahan hain tum aman kay sath chor diye jao gay.<br><br>26.147 Yaani inn baghon aur inn chashmon.<br><br>26.148 Aur inn kheton aur inn khajooron kay baghon mein jin kay shagoofay naram-o-nazuk hain.<br><br>26.149 Aur tum paharon ko taraash taraash ker pur takalluf makannat bana rahey ho.<br><br>26.150 Pus Allah say daro aur meri ita&#8217;at kero<br><br>26.151 Bey baak hadd say guzar janey walon ki ita&#8217;at say baaz aajao.<br><br>26.152 Jo mulk mein fasad phela rahey hain aur islah nahi kertay.<br><br>26.153 Woh bolay kay bus tu unn mein say hai jin per jadoo ker diya gaya hai.<br><br>26.154 Tu to hum jaisa insan hai. Agar tu sachon say hai to koi moajza ley aa.<br><br>26.155 Aap ney farmaya yeh hai oontni pani peenay ki aik bari iss ki aur aik muqarrar din ki bari pani peenay ki tumhari.<br><br>26.156 (khabardar!) issay buraee say hath na lagana werna aik baray bhari din ka azab tumhari girift ker ley ga.<br><br>26.157 Phir bhi enhon ney uss ki koonchen kaat daalen bus woh pasheymaan hogaye.<br><br>26.158 Aur azab ney unhen aa dabocha. Be-shak iss mein ibrat hai. Aur inn mein say aksar log momin na thay.<br><br>26.159 Aur be-shak aap ka rab bara zabardast aur meharbaan hai.<br><br>26.160 Qom-e-loot ney bhi nabiyon ko jhutlaya.<br><br>26.161 Unn say unn kay bhai loot (alh-e-salam) ney kaha kiya tum Allah ka khof nahi rakhtay?<br><br>26.162 Mein tumhari taraf amanatdaar rasool hun.<br><br>26.163 Pus tum Allah Taalaa say daro aur meri ita&#8217;at kero.<br><br>26.164 Mein tum say iss per koi badla nahi maangta mera ajar to sirf Allah Taalaa per hai jo tamam jahaan ka rab hai.<br><br>26.165 Kiya tamam jahaan walon mein say mardon kay sath shehwat raani kertay ho.<br><br>26.166
Aur tumahri jin aurton ko Allah Taalaa ney tumhara jora banaya hai unn
ko chor detay ho bulkay tum ho hi hadd say guzar janey walay.<br><br>26.167 Unhon ney jawab diya kay aey loot! Agar tu baaz na aaya to yaqeenan nikal diya jayega.<br><br>26.168 Aap ney farmaya mein tumharay kaam say sakht na khush hun.<br><br>26.169 Meray perwerdigar! Mujhay aur meray gharaney ko iss (wabal) say bacha ley jo yeh kertay hain.<br><br>26.170 Pus hum ney ussay aur uss kay mutalaqqeen ko sab ko bacha liya.<br><br>26.171 Ba-juz aik burhiya kay kay woh peechay reh jaaney walon mein ho gaee.<br><br>26.172 Phir hum ney baqi aur sab ko halak ker diya.<br><br>26.173 Aur hum ney unn per aik khas qisam ka meenh barsaya pus boht hi bura meenh tha jo daraye gaye logon per barsa.<br><br>26.174 Yeh majra bhi sirasir ibrat hai. Inn mein say bhi aksat musalman na thay.<br><br>26.175 Be-shak tera perwerdigar wohi hai ghalbay wala meharbaani wala.<br><br>26.176 Aeeka walon ney bhi rasoolon ko jhutlaya.<br><br>26.177 Jabkay inn say shoaib (alh-e-salam) ney kaha kay kiya tumhen darr khof nahi?<br><br>26.178 Mein tumhari tarah amanatdaar rasool hun.<br><br>26.179 Allah ka khof khao aur meri farmanbardari kero.<br><br>26.180 Mein iss per tum say koi ujrat nahi chahata mera ajar tamam jahaano kay paalney walay kay pass hai.<br><br>26.181 Naap poora bhara kero kum denay walon mein shamooliyat na kero.<br><br>26.182 Aur seedhi sahih tarazoo say tola kero.<br><br>26.183 Logon ko unn ki cheezen kami say na do bey baki kay sath zamin mein fasad machatay na phiro.<br><br>26.184 Uss Allah ka khof rakho jiss ney khud tumhen aur agli makhlooq ko peda kiya hai.<br><br>26.185 Unhon ney kaha tu to unn mein say hai jin per jadoo ker diya jata hai.<br><br>26.186 Aur tu to hum hi jaisa aik insan hai aur hum to tujhay jhoot bolney walon mein say hi samajhtay hain.<br><br>26.187 Agar tum sachay logon mein say hai to hum per aasaman kay tukray gira dey.<br><br>26.188 Kaha kay mera rab khoob jannay wala hai jo kuch tum ker rahey ho.<br><br>26.189 Chunkay unhon nay issay jhutlaya to unhen saaibaan walay din kay azab ney pakar liya. Woh baray bhari din ka azab tha.<br><br>26.190 Yaqeena iss mein bari nishani hai aur inn mein kay aksar musalman na thay.<br><br>26.191 Aur yaqeenan tera perwerdigar albatta wohi hai ghalbay wala merharbani wala.<br><br>26.192 Aur be-shak-o-shuba yeh (quran) rab-ul-aalameen ka nazil farmaya hua hai.<br><br>26.193 Issay amanatdaar farishta ley ker aaya hai.<br><br>26.194 Aap kay dil per utra hai kay aap aagah ker denay walon mein say ho jayen.<br><br>26.195 Saaf arabi zaban mein.<br><br>26.196 Aglay nabiyon ki kitabon mein bhi iss quran ka tazkarah hai.<br><br>26.197 Kiya enhen yeh nishani kafi nahi kay haqqaniyat quran ko to bani-israeel kay ulamaa bhi jantay hain.<br><br>26.198 Aur agar hum issay kissi ajami shaks per nazil farmatay.<br><br>26.199 Pus woh inn kay samney iss ki tilawat kerta to yeh issay bawar kerney walay na hotay.<br><br>26.200 Issi tarah hum ney gunehgaron kay dilon mein iss inkar ko dakhil ker diya hai. <br><br>26.201 Woh jab tak dard-naal azabon ko mulahiza na kerlen emaan na layen gay.<br><br>26.202 Pus woh azab unn ko na gahan aajaye ga unhen iss ka shaoor bhi na hoga.<br><br>26.203 Uss waqt kahen gay kiya humen kuch mohlat di jayegi?<br><br>26.204 Pus kiya yeh humaray azab ki jaldi macha rahey hain?<br><br>26.205 Acha yeh bhi batao kay agar hum ney enhen kaee saal bhi faeeda uthaney diya.<br><br>26.206 Phir enhen woh azab aa laga jin say yeh dhamkaye jatay thay.<br><br>26.207 To jo kuch bhi yeh barattay rahey iss mein say kuch bhi faeeda na phoncha sakay ga.<br><br>26.208 Hum ney kissi basti ko halak nahi kiya hai magar issi haal mein kay uss kay liye daraney walay thay.<br><br>26.209 Naseehat kay tor per aur hum zulm kerney walay nahi hain.<br><br>26.210 Iss quran ko shetan nahi laye.<br><br>26.211 Aur na woh iss qabil hain na unhen iss ki taqat hai.<br><br>26.212 Bulkay woh to sunnay say bhi mehroon ker diye gaye hain.<br><br>26.213 Pus tu Allah kay sath kissi aur mabood ko na pukar kay tu bhi saza paney walon mein say ho jaye.<br><br>26.214 Apnay qareebi rishtay walon ko dara dey.<br><br>26.215 Uss kay sath farotni say paisa aa jo bhi emaan laaney wala ho ker teri tabey daari keray.<br><br>26.216 Agar yeh log teri na farmani keren to tu elaan ker dey kay mein inn kamon say beyzaar hun jo tum ker rahey ho.<br><br>26.217 Apna poora bharosa ghalib meharbaan Allah per rakh.<br><br>26.218 Jo tujhay dekhta rehta hai jabkay tu khara hota hai.<br><br>26.219 Aur sajda kerney walon kay darmiyan tera ghoomna phirna bhi.<br><br>26.220 Woh bara hi sunnay wala aur khoob jannay wala hai.<br><br>26.221 Kiya mein tumhen bataon kay shetan kiss per utartay hain.<br><br>26.222 Woh her aik jhootay gunehgaar per utartay hain.<br><br>26.223 (uchat&#8217;ti) hui suni sunaee phoncha detay hain aur inn mein say aksar jhootay hain.<br><br>26.224 Shaeeron ki pairwee woh kertay hain jo behkay huye hon.<br><br>26.225 Kiya aap ney nahi dekha kay shaeer aik aik bayabaan mein sir takratay phirtay hain.<br><br>26.226 Aur woh kehtay hain jo kertay nahi.<br><br>26.227
Siwaye unn kay jo emaan laye aur nek amal kiye aur ba-kasrat Allah
Taalaa ka ziker kiya aur apni mazloomi kay baad intiqam liya jinhon ney
zulm kiya hai woh bhi abhi jaan len gay kay kiss kerwat ulat&#8217;tay hain.</span><span style="font-weight: bold;"></span></body></html>