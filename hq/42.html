<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">42.Surat&nbsp;Ash-Shura</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Shooraa Makka mai Nazil hui, is mai terappan (53) Aayatain hain)<br><br></span><span style="font-weight: bold;">42.01 Haa-meem<br><br>42.02 Ain -seen-qaaf<br><br>42.03 Allah Taalaa jo zabardast hai aur hikmat wala hai issi tarah teri taraf aur tujh say aglon ki taraf wahee bhejta raha.<br><br>42.04 Aasmano ki (tamam) cheezen aur jo kuch zamin mein hai sab ussi ka hai woh bartar aur azeem-us-shan hai.<br><br>42.05
Qareeb hai aasman uper say phat paren aur tamam farishtay apnay rab ki
paki tareef kay sath biyan ker rahey hain aur zamin walon kay liye
istaghfar ker rahey hain. Khoob samajh rakho kay Allah Taalaa hi maaf
farmaney wala rehmat wala hai.<br><br>42.06 Jinn logon ney uss kay siwa
doosron ko kaar saaz bana liya hai Allah Taalaa unn per nigran hai aur
aap unkay zimaydaar nahi hain.<br><br>42.07 Issi tarah hum ney aap ki
taraf arabi quran ki wahee ki hai takay aap makkah walon ko aur uss kay
aas pass logon ko khabardar ker den aur jama honey kay din say jiss kay
aanay mein koi shak nahi dara den. Aik giroh jannat mein hoga aur aik
giroh jahannum mein hoga.<br><br>42.08 Agar Allah Taalaa chahata to inn
sab ko aik hi ummat ka bana deta lekin woh jissay chahata hai apni
rehmat mein dakhil ker leta hai aur zalimon ka haami aur madadgar koi
nahi.<br><br>42.09 Kiya inn logon ney Allah kay siwa aur kaar saaz bana
liye hain (haqeeqatan) to Allah Taalaa hi kaar saaz hai wohi murdon ko
zindah keray ga aur wohi her cheez per qadir hai.<br><br>42.10 Aur jiss
jiss cheez mein tumhara ikhtilaf ho uss ka faisla Allah Taalaa hi ki
taraf hai yehi Allah mera rab hai jiss per mein ney bharosa ker rakha
hai aur jiss ki taraf mein jhukta hun.<br><br>42.11 Woh aasmano aur
zamin ka peda kerney wala hai uss ney tumhray liye tumhari jins kay
joray bana diyey hain. Aur chopayon kay joray banaye hain tumhen woh
iss mein phela raha hai uss jesi koi cheez nahi woh sunnay aur dekhney
wala hai.<br><br>42.12 Aasmano aur zamin ki kunjiyan ussi ki hain jiss
ki chahye rozi kushada ker day aur tang ker day yaqeenan woh her cheez
jannay wala hai.<br><br>42.13 Allah Taalaa ney tumharay liye wohi deen
muqarrar ker diya hai jiss kay qaeem kerney ka uss ney Nooh
(alh-e-salam) ko hukum diya tha aur jo (ba-zariya wahee) hum ney teri
taraf bhej di hai aur jiss ka takeedi hukum hum ney Ibrahim aur Musa
aur Esa (alheem-us-salam) ko diya tha kay iss deen ko qaeem rakhna aur
iss mein phoot na dalna jiss cheez ki taraf aap ehen bula rahey hain
woh to (inn) mushrikon per giran guzarti hai Allah Taalaa jissay
chahata hai apna bargazeedah banata hai aur jo bhi uss ki taraf rujoo
keray woh uss ki sahih rehnumaee kerta hai.<br><br>42.14 Unn logon ney
apnay pass ilm aajaney kay baad hi ikhtilaf kiya (aur woh bhi) bahami
zidd behas say aur agar aap kay rab ki baat aik waqt-e-muqarrara tak
kay liye pehlay hi say qarar paagaee hui na hoti to yaqeenan unn ka
faisla ho chuka hota aur jinn logon ko unn kay baad kitab di gaee hai
woh bhi uss ki taraf say uljhan walay shak mein paray huye hain.<br><br>42.15
Pus aap logon ko issi tarah bulatay rahen aur jo kuch aap say kaha gaya
hai uss per mazbooti say jamm jayen aur inn ki khuwaishon per na chalen
aur keh den kay Allah Taalaa ney jitni kitaben nazil farmaee hain mera
unn per emaan hai aur mujhay humkum diya gaya hai kay tum mein insaf
kerta rahon. Humara aur tum sab ka perwerdigar Allah hi hai humaray
aemaal humaray liye hain aur tumharay aemaal tumharay liye hain hum tum
mein koi cut hujjati nahi Allah Taalaa hum (sab) ko jama keray ga aur
ussi ki taraf lotna hai.<br><br>42.16 Aur jo log Allah Taalaa ki baton
mein jhagra daltay hain iss kay baad kay (makhlooq) ussay maan chuki
unn ki cut hujjati Allah kay nazdeek batil hai aur unn per ghazab hai
aur unn kay liye sakht azab hai.<br><br>42.17 Allah Taalaa ney haq kay
sath kitab nazil farmaee hai aur tarazoo bhi (utari hai) aur aap ko
kiya khabar shayad qayamat qareeb hi ho.<br><br>42.18 Iss ko jaldi
unhen pari hai jo issay nahi mantay aur jo iss per yaqeen rakhtay hain
woh to iss say darr rahey hain unhen iss kay haq honey ka poora ilm
hai. Yad rakho jo log qayamat kay moamlay mein lar jhagar rahey hain
woh door ki gumrahee mein paray huyey hain.<br><br>42.19 Allah Taalaa
apnay bandon per bara hi lutf kerney wala hai jissay chahata hai
kushada rozi deta hai aur woh bari taqat baray ghalbay wala hai.<br><br>42.20
Jiss ka iradah aakhirat ki kheti ka ho hum ussay uss ki kheti mein
taraqqi den gay aur jo duniya ki kheti ki talab rakhta ho hum ussay uss
mein say ho kuch dey den gay aisay shaks ka aakhirat mein koi hissa
nahi.<br><br>42.21 Kiya inn logon ney aisay (Allah kay) shareek
(muqarrar ker rakhay) hain jinhon ney aisay ehkaam-e-deen muqarrar ker
diyey hain jo Allah kay famaye huye nahi hain. Agar faislay kay din ka
wada na hota to (abhi hi) inn mein faisla ker diya jata. Yaqeenan (inn)
zalimon kay liye hi dard-naak azab hai.<br><br>42.22 Aap dekhen gay kay
yeh zalim apnay aemaal say darr rahey hongay jinn kay wabal inn per
waqey honey walay hain aur jo log emaan laye aur unhon ney nek aemaal
kiyey woh bahishton kay baghaat mein hongay woh jo khuwaish keren apnay
rab kay pass mojood payen gay yehi hai bara fazal.<br><br>42.23 Yehi
woh hai jiss ki bisharat Allah Taalaa apney bandon ko dey raha hai jo
emaan laye aur (sunnat kay mutabiq) nek aemaal kiyey to keh dijiyey!
Kay mein iss per tum say koi badla nahi chahata magar mohabbat
rishtaydaari ki jo shaks koi neki keray hum uss kay liye uss ki neki
mein aur neki barha den gay be-shak Allah Taalaa boht bakhshney wala
(aur) boht qadardaan hai.<br><br>42.24 Kiya yeh kehtay hain kay
(payghumber ney) Allah per khoot bandha hai agar Allah Taalaa chahye to
aap kay dil per mohar laga day aur Allah Taalaa apni baton say jhoot ko
mita deta hai aur sach ko sabit rakhta hai. Woh seenay ki baton ko
jannay wala hai.<br><br>42.25 Wohi hai jo apnay bandon ki toba qabool
farmata hai aur gunahon say darguzar farmata hai aur jo kuch tum ker
rahey ho (sab) janta hai. <br><br>42.26 Emaan walon aur neko kaar
logon ki sunta hai aur unhen apnay fazal say aur barha ker deta hai aur
kuffaar kay liye sakht azab hai.<br><br>42.27 Agar Allah Taalaa apnay
(sab) bandon ki rozi faraakh ker deta to woh zamin mein fasad barpa ker
detay lekin woh andazay kay sath jo kuch chahata hai nazil farmata hai
woh apnay bandon say poora khabardar hai aur khoob dekhney wala hai.<br><br>42.28
Aur wohi hai jo logon kay na-umeed hojaney kay bad barish barsata hai
aur apni rehmat phela deta hai. Wohi hai kaar saaz aur
qabil-e-hamd-o-sana.<br><br>42.29 Aur uss ki nishaniyon mein say
aasmano aur zamin ki pedaeesh hai aur inn mein jandaron ka phelana hai.
Woh iss per bhi qadir hai kay jab chahye unhen jama ker day.<br><br>42.30
Tumhen jo kuch museebaten phonchti hai woh tumharay apnay hathon kay
kartoot ka badla hai aur woh to boht si baton say darguzar farma deta
hai.<br><br>42.31 Aur tum humen zamin mein aajiz kerney walay nahi ho
tumharay liye siwaye Allah Taalaa kay na koi kaar saaz hai na madadgar.<br><br>42.32 Aur darya mein chalney wali paharon jaisi kashtiyan uss ki nishaniyon mein say hain.<br><br>42.33
Agar woh chahye to hawa band kerday aur yeh kashtiyan samnadaron per
ruki reh jayen. Yaqeenan iss mein jer sabar kerney walay shukar guzar
kay liye nishaniyan hain.<br><br>42.34 Ya enhen inn kay kartootton kay baees tabah kerday woh to boht si khataon say darguzar farmaya kerta hai.<br><br>42.35 Aur takay jo log humari nishaniyon mein jhagartay hain woh maloom kerlen kay unn kay liye chutkara nahi.<br><br>42.36
To tumhen jo kuch diya gaya hai woh zindaganiy-e-duniya ka kuch yun hi
sa asbab hai aur Allah kay pass jo hai woh iss say ba-darja behtar aur
payedaar hai woh unn kay liye hai jo emaan laye aur sirf apnay rab hi
per bharosa rakhtay hain.<br><br>42.37 Aur kabeerah gunahon say aur be-hayaeeon say bachtay hain aur gussay kay waqt (bhi) maaf ker detay hain.<br><br>42.38
Aur apnay rab kay farman ko qabool kertay hain aur unn ka (her) kaam
aapas kay mashwaray say hota hai aur jo hum ney unhen dey rakha hai uss
mein say (humaray naam per) detay hain.<br><br>42.39 Aur jab unn per zulm-(o-ziyadti) hoto woh sirf badla ley letay hain.<br><br>42.40
Aur baraee ka badla ussi jaisi buraee hai aur jo maaf ker dayaur islah
kerley uss ka ajar Allah kay zimay hai (fil-waqey) Allah Taalaa zalimon
say mohabbat nahi kerta.<br><br>42.41 Aur jo shaks apnay mazloom honay kay baad (barabar ka) badla ley ley to aisay logon per (ilzam ka) koi raasta nahi.<br><br>42.42
Yeh raasta sirf unn logon per hai jo khud doosron per zulm keren aur
zamin mein na haq fasad kertay phiren yehi log hain jinn kay liye
dard-naak azab hai.<br><br>42.43 Aur jo shaks sabar kerley aur maaf kerdey yaqeenan yeh bari himmat kay kaamon mein say (aik kaam) hai.<br><br>42.44
Aur jissay Allah Taalaa behka dey uss ka iss kay baad koi chara saaz
nahi aur tu dekhay ga kay zalim log azab ko dekh ker keh rahen hongay
kay kiya wapis janey ki koi raah hai.<br><br>42.45 Aur tu enhen dekhay
ga kay woh (jahannum kay) samney la-kharay kiyey jayen gay maray zillat
kay jhukay jarahen hongay aur kan-ankhiyon say dekh rahey hongay emaan
walay saaf kahen gay kay haqeeqi ziyan kaar woh hain jinhon ney aaj
qayamat kay din apnay aap ko aur apnay ghar walon ko nuksan mein dal
diya. Yaad rakho kay yaqeenan zalim log daaeemi azab mein hain.<br><br>42.46
Unn kay koi madadgar nahi jo Allah Taalaa say alag unn ki madad ker
saken aur jissay Allah gumrah kerdey uss kay liye koi raasta hi nahi.<br><br>42.47
Apnay rab ka hukum maan lo iss say pehlay kay Allah ki janib say woh
din aajaye jiss ka hut jana na-mumkin hai tumhen uss roz na koi panah
ki jagah milay gi na chup ker anjan bann janey ki.<br><br>42.48 Agar
yeh mun pher len to hum ney aap ko inn per nigheybaan bana ker nahi
bheja aap kay zimay to sirf paygham phoncha dena hai hum jab kabhi
insan ko apni meharbani ka maza chakhatay hain to woh iss per itra jata
hai aur agar unhen unn kay aemaal ki waja say koi museebat phonchti hai
to be-shak insan bara hi na shukra hai.<br><br>42.49 Aasmano ki aur
zamin ki saltanat Allah Taalaa hi kay liye hai woh jo chahata hai peda
kerta hai jiss ko chahata hai betyian deta hai aur jissay chahata hai
betay deta hai.<br><br>42.50 Ya enhen jama ker deta hai betay bhi aur
betyian bhi aur jissay chahye baanjh ker deta hai woh baray ilm wala
aur kamil qudrat wala hai.<br><br>42.51 Na-mumkin hai kay kissi banday
say Allah Taalaa kalam keray magar wahee kay zariyey ya parday kay
peechay say ya kissi farishtay ko bhejay aur woh Allah ka hukum say jo
woh chahaye wahee keray be-shak woh bartar hai hikmat wala hai.<br><br>42.52
Aur iss tarah hum ney aap ki taraf apnay hukum say rooh ko utara hai
aap iss say pehlay yeh bhi nahi jantay thay kay kitab aur emaan kiya
cheez hai? Lekin hum nay issay noor banaya iss kay zariyey say apnay
bandon mein say jissay chahatay hain hidayat detay hain be-shak aap
raah-e-raast ki rehnumaee ker rahey hain.<br><br>42.53 Uss Allah ki
raah ki jiss ki milkiyat mein aasmano aur zamin ki her cheez hai. Aagah
raho sab kaam Allah Taalaa hi ki taraf lot-tay hain.</span><span style="font-weight: bold;"></span></body></html>