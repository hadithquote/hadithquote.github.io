<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">61.Surat As Saff</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Saff Makka mai Nazil hui, is mai chodha (14) Aayatain hain)<br><br></span><span style="font-weight: bold;">61.01 Zamin-o-aasman ki her her cheez Allah Taalaa ki paki biyan kerti hai aur wohi ghalib hikmat wala hai.<br><br>61.02 Aey eman walo! Tum woh baat kiyon kehtay ho jo kertay nahi.<br><br>61.03 Tum jo kertay nahi uss ka kehna Allah Taalaa ko sakht na pasand hai.<br><br>61.04
Be-shak Allah Taalaa unn logon say mohabbat kerta hai jo uss ki raah
mein saff basta jihad kertay hain goya woh seesa pilaee hui emaarat
hain.<br><br>61.05 Aur (yaad kero) jabkay musa ney apni qom say kaha
aey meri qom kay logo! Tum mujhay kiyon sata rahey ho halankay tumhen
(ba khoobi) maloom hai kay mein tumhari janib Allah ka rasool hun pus
jab woh log tairhay hi rahey to Allah ney unn kay dilon ko (aur)
tairhaa ker diya aur Allah Taalaa na farman qom ko hidayat nahi deta.<br><br>61.06
Aur jab marium kay betay essa ney kaha aey (meri qom) bani israeel!
Mein tum sab ki taraf Allah ka rasool hun mujh say pehlay ki kitab
toraat ki mein tasdeeq kerney wala hun aur apney baad aaney walay aik
rasool ki mein tumhen khushkhabri sunaney wala hun jin ka naam ahmed
hai phir jab woh unn kay pass khuli daleelen laye to yeh kehney lagay
yeh to khula jadoo hai.<br><br>61.07 Uss shaks say ziyada zalim aur
kaun hoga jo Allah per jhoot (iftra) bandhay halankay woh islam ki
taraf bulaya jata hai aur Allah aisay zalimon ko hidayat nahi kerta.<br><br>61.08
Woh chahtay hain kay Allah kay noor ko apney mun say bujha den aur
Allah apney noor ko kamal tak phonchaney wala hai go kafir bura manen.<br><br>61.09
Wohi hai jiss ney apney rasool ko hidayat aur sacha deen dey ker bheja
takay ussay aur tamam mazaahib per ghalib ker dey agar cheh mushrikeen
na khush hon.<br><br>61.10 Aey eman walo! Kiya mein tumhen woh tijarat batla doon jo tumhen dard naak azab say bacha ley?<br><br>61.11
Allah Taalaa per aur uss kay rasool per eman lao aur Allah ki raah mein
apney maal aur apni jaanon say jihad kero. Yeh tumharay liye behtar hai
agar tum mein ilm ho.<br><br>61.12 Allah Taalaa tumharay gunah moaf
farma dey ga aur tumhen unn jannaton mein dakhil keray ga jin kay
neechay nehren jari hongi aur saaf suthray gharon mein jo jannat adan
mein hon gay yeh boht bari kaamyabi hai.<br><br>61.13 Aur tumhen aik
doosri (nemat) bhi dey ga jisay tum chahtay ho woh Allah ki madad aur
jald fatah yaabi hai eman walon ko khushkhabri dey do.<br><br>61.14 Aey
eman walo! Tum Allah key madadgar bann jao. Jiss tarah hazrat marium
kay betay hazrat essa ney hawariyon say farmaya kay kaun hai jo Allah
ki raah mein mera madadgar baney? Hawariyon ney kaha hum Allah ki raah
mein madadgar hain pus bani israeel mein say aik jamat to eman laee aur
aik jamat ney kufur kiya tum hum ney mominon ki unn kay dushman kay
muqabley mein madad ki pus woh ghalib aagaye.</span><span style="font-weight: bold;"></span></body></html>