<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">64.Surat At Taghabunn</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Taghabunn Makka mai Nazil hui, is mai atthara (18) Aayatain hain)<br><br></span><span style="font-weight: bold;">64.01
Tamam cheez jo aasmanon aur zamin mein hain Allah ki paki biyan kerti
hain ussi ki saltanat hai aur ussi ki tareef hai aur woh her her cheez
per qadir hai.<br><br>64.02 Ussi ney tumhen peda kiya hai so tum mein
say baazay to kafir hain aur baaz eman walay hain aur jo kuch tum ker
rahey ho Allah Taalaa khoob dekh raha hai.<br><br>64.03 Ussi ney
aasmanon ko aur zamin ko adal-o-himat say peda kiya ussi ney tumhari
sooraten banaeen aur boht achi banaeen aur ussi ki taraf lotna hai.<br><br>64.04
Woh aasman-o-zamin ki her her cheez ka ilm rakhta hai aur jo kuch tum
chupao aur jo zahir kero woh (sab ko) janta hai. Allah to seenon ki
baaton tak ko jannay wala hai.<br><br>64.05 Kiya tumharay pass iss say
pehlay kay kafiron ki khabar nahi phonchi? Jinhon ney apney aemaal ka
wabaal chakh liya aur jin kay liye dard naak azab hai.<br><br>64.06 Yeh
iss liey kay unn kay pass unn kay rasool wazeh dalaeel ley ker aaye to
unhon ney keh diya kay kiya insan humari rehnumaee keray ga? Pus inkar
ker diya aur mun pher liya aur Allah ney bhi bey niazi ki aur Allah to
hi boht bey niaz sab khoobiyon wala.<br><br>64.07 Inn kafiron ney
khayal kiya hai kay doobara zinda na kiye jayen gay aap key dijiye kay
kiyon nahi Allah ki qasam! Tum zaroor doobara uthaye jao gay phir jo
tum ney kiya hai uss ki khabar diye jaogay aur Allah per yeh bilkul
aasan hai.<br><br>64.08 So tum Allah per aur uss kay rasool per aur uss
noor per jissay hum ney nazil farmaya hai eman laao aur Allah Taalaa
tumharay her amal per ba-khabar hai.<br><br>64.09 Jiss din tum sab ko
uss jama honey kay din jama keray ga wohi din hai haar jeet ka aur jo
shaks Allah per eman laa ker nek amal keray Allah uss say uss ki
buraiyan door ker dey ga aur ussay jannaton mein dakhil keray ga jin
kay neechay nehren beh rahi hain jin mein woh hamesha hamesha rahen
gay. Yehi boht bari kaamyabi hai.<br><br>64.10 Aur jin logon ney kufur
kiya aur humari aayaton ko jhutlaya wohi (sab) jahannumi hain (jo)
jahannum mein hamesha rahen gay woh boht bura thikana hai.<br><br>64.11
Koi museebat Allah ki ijazat kay baghair nahi phonch sakti jo Allah per
eman laye Allah uss kay dil ko hidayat deta hai aur Allah her cheez ko
khoob jannay wala hai.<br><br>64.12 (logo) Allah ka kehna mano aur
rasool ka kehna mano. Pus agar tum aeyraaz kero to humaray rasool kay
zimmay sirf saaf saaf phoncha dena hai.<br><br>64.13 Allah kay siwa koi mabood-e-bar haq nahi aur mominon ko Allah hi per tawakkal rakhna chahaiye.<br><br>64.14
Aey eman walo! Tumhari baaz biwiyan aur baaz bachay tumharay dushman
hain pus inn say hoshiyaar rehna aur agar tum moaf kerdo aur dar-guzar
ker jao aur bakhsh do to Allah Taalaa baskshney wala meharban hai.<br><br>64.15 Tumharay maal aur aulad to sirasir tumahri aazmaeesh hain aur boht bara ajar Allah kay pass hai.<br><br>64.16
Pus jahan tak tum say ho sakay Allah say dartay raho aur suntay aur
maantay chalay jao aur Allah ki raah mein kheyraat kertay raho jo
tumhara liye behtar hai aur jo shaks apney nafs ki hirss say mehfooz
rakha jaye wohi kaamyab hai.<br><br>64.17 Agar tum Allah ko acha qarz
do gay (yani uss ki raah mein kharach kero gay) to woh ussay tumharay
liye barhata jaye ga aur tumharay gunah bhi moaf farma dey ga Allah
bara qadar daan bara burd baar hai.<br><br>64.18 Woh posheeda aur zahir ka jannay wala hai zabardast hikmat wala (hai).</span><span style="font-weight: bold;"></span></body></html>