<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">83.Surat Al Mutafifeen</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Mutafifeen Makka mai Nazil hui, is mai chhatees (36) Aayatain hain)<br><br></span><span style="font-weight: bold;">83.01 Bari kharabi hay nap tool mein kami kerney walon ki.<br><br>83.02 kay jab logon say nap kerletay hein to pora pora letay hein.<br><br>83.03 Aur jab inhein nap ker ya tool ker dyty hein to kam detay hein.<br><br>83.04 kiya inhen apney marney kay bad ji uthney ka khayal nahi.<br><br>83.05 Us azeem din kay liey.<br><br>83.06 Jis din sab log rab ul alameen kay samnay khary hongay.<br><br>83.07 Yaqenan badkaron ka nama-e-aamal sijjeen mein hai.<br><br>83.08 Tujhy kiya maloom sijjeen kiya hai?<br><br>83.09 (yeh to) Likhi hui kitab hai.<br><br>83.10 Us din jhotlanay walon ki bari khrabi hai.<br><br>83.11 Jo jaza o saza kay din ko jhotlaty hein.<br><br>83.12 Issy sirf wohi jhotlata hay jo had say agy nikal janey wala (aur) ghunaghar hota hai.<br><br>83.13 Jab iskay samnay hamari ayatein parhi jati hein to keh dyta hay kay yeh aglon kay afsaney hein.<br><br>83.14 Yun nahi balky in kay dilon per in kay amal ki waja say zang (charh gaya) hai.<br><br>83.15 Hergiz nahi yeh log us din apnay rab say oat mein rakhy jaein gay.<br><br>83.16 Phir yeh log bil yaqeen jahanum mein jhonky jaein gay.<br><br>83.17 Phir keh diya jaey ga kay yehi hay wo jissy tum jhotlaty rahay.<br><br>83.18 Yaqenan yaqenan nekokaron ka nama-e-amal illieen mein hai.<br><br>83.19 Tujhy kiya pata kay illieen kiya hai?<br><br>83.20 (wo to) Likhi hui kitab hai.<br><br>83.21 Muqarab (farishty) iska mushahida kerty hein.<br><br>83.22 Yaqeena nek log (bari) nematon mein hongay.<br><br>83.23 Mesherion per bethy dekh rahy hongay.<br><br>83.24 To in kay chehron say hi nematon ki taro tazgi phehchan lay ga.<br><br>83.25 Yeh log sir ba mehar khalis sharab pilaye jaingay. <br><br>83.26 Jiss per mushk ki muhar hogi sabqat lay jeney walon ko isi mein sabqat kerni chahiye.<br><br>83.27 Aur isi ki amyzish tasneem ki hogi.<br><br>83.28 (Yani) Wo chashma jis ka pani muqarab log piyein gay.<br><br>83.29 Gunha gar log iman walon ki hansi uraya kerty thay.<br><br>83.30 Aur in kay pass say guzarty hoy apas mein ankh kay isahry kerty thay.<br><br>83.31 Aur jab apnay walon ki taraf lot ty to dil lageyan kerty thay.<br><br>83.32 Aur jab inhein dekhty to kehty yaqeenan yeh log ghumrah (berah) hein.<br><br>83.33 Yeh in per pasban bana ker to nahi bhejay gaye.<br><br>83.34 Pus aj iman waly in kafiron per hansein gay.<br><br>83.35 Takhaton per bethy dekh rahy hongay.<br><br>83.36 Kay ab in munkiron nay jaisa yeh kerty thy pora pora badla pa liya.</span><span style="font-weight: bold;"></span></body></html>