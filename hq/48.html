<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">48.Surat Fatah</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Fatah Makka mai Nazil hui, is mai unattees (29) Aayatain hain)<br><br></span><span style="font-weight: bold;">48.01 Be-shak (aey nabi) hum ney aap ko aik khullam khulla fatah di hai.<br><br>48.02
Takay jo kuch teray gunah aagay huye aur jo peechay sab ko Allah Taalaa
maaf farmaye, aur tujh per apna ehsan poora ker day aur tujhay seedhi
raah chalaye.<br><br>48.03 Aur aap ko aik zabardast madad day.<br><br>48.04
Wohi hai jiss ney musalmano kay dilon mein sukoon (aur itminan) daal
diya takay apnay emaan kay sath hi sath aur bhi emaan mein barh jayen,
aur aasmano aur zamin kay (kul) lashkar Allah hi kay hain. Aur Allah
Taalaa dana ba-hikmat hai.<br><br>48.05 Takay momin mardon aur aurton
ko inn jannaton mein ley jaye jinn kay neechay nehren beh rahi hain
jahan woh hamesha rahen gay aur inn say unkay gunah door ker dey aur
Allah kay nazdeek yeh boht bari kamyabi hai.<br><br>48.06 Aur takay inn
munafiq mardon aur mufiq aurton aur mushrik mardon aur mushrika aurton
ko azab day jo Allah Taalaa kay baray mein bad-gumaniyan rakhney walay
hain. (dar-asal) enhin per buraee ka phera hai, Allah inn per naraz hua
aur enhen lanat ki aur inn kay liye dozakh tayyar ki aur woh (boht)
buri lotney ki jagah hai.<br><br>48.07 Aur Allah ji kay liye aasmano aur zamin kay lashkar hain aur Allah ghalib aur hikmat wala hai.<br><br>48.08 Yaqeenan hum ney tujhay gawahee denay wala aur khushkhabri sunanay wala aur daraney wala bana ker bheja hai.<br><br>48.09
Takay (aey musalmano), tum Allah aur uss kay rasool per emaan lao aur
uss ki madad kero aur uss ka adab kero aur Allah ki paki biyan kero
subah-o-shaam.<br><br>48.10 Jo log tujh say bait kertay hain woh
yaqeenan Allah say bait kertay hain, unkay hathon per Allah ka hath
hai, to jo shaks ehad shikni keray woh apnay nafs per hi ehad shikni
kerta hai aur jo shaks iss iqrar ko poora keray jo uss ney Allah kay
sath kiya hai to ussay unqareeb Allah boht bara ajar deyga.<br><br>48.11
Dehatiyon mein say jo log peechay chor diyey gaye thay woh abb tujh say
kahen gay kay hum apnay maal aur baal bachon mein lagay reh gaye pus
aap humaray liye maghfirat talab kijiye. Yeh log apni zabano say woh
kehtay hain jo inn kay dilon mein nahi hai. Aap jawab day dijiye kay
tumharay liye Allah ki taraf say kissi cheez ka bhi ikhtiyar kon rakhta
hai agar woh tumhen nuksan phonchana chahye to ya tumhen koi nafa dena
chahye to, bulkay tum jo kuch ker rahey ho uss say Allah khoob
ba-khabar hai.<br><br>48.12 (Nahi) bulkay tum ney to yeh guman ker
rakha tha kay payghamber aur musalmano ka apnay gharon ki taraf lot
aana qat&#8217;an na-mumkin hai aur yehi khayal tumharay dilon mein rach bus
gaya tha aur tum ney bura guman ker rakha tha. Darasal tum log ho bhi
halak honey walay.<br><br>48.13 Aur jo shaks Allah per aur uss kay
rasool per emaan na laye to hum ney bhi aisay kafiron kay liye dehakti
aag tayyar ker rakhi hai.<br><br>48.14 Aur zamin aur aasmano ki
badshaat Allah hi kay liye hai jissay chahye bakhshayaur jissay chahye
azab keray. Aur Allah bara bakhshney wala meharban hai.<br><br>48.15
Jabb tum ghanimaten lenay janay lago gay to jhat say yeh peechay choray
huye log kehney lagen gay kay humen bhi apnay sath chalney ki ijazat
dijiye&#8217; woh chahtay hain kay Allah Taalaa kay kalam ko badal dein aap
keh dijiye! Kay Allah Taalaa pehaly hi farma chuka hai kay tum hergiz
humaray sath nahi chalo gay&#8217; woh iss ka jawab dein gay (nahi nahi)
bulkay tum hum say hasad kertay ho&#8217; (asal baat yeh hai) kay woh log
boht hi kum samjhtay hain.<br><br>48.16 Aap peechay choray huye
badviyon say kehdo kay unqareeb tum aik sakht jangjoo qom ki taraf
bulaye jao gay kay tum unn say laro gay ya woh musalman hojayen gay pus
agar tum ita&#8217;at kero gay to Allah tumhen boht behtar badla dey ga aur
agar tum ney mun pher liya jaisa kay iss say pehlay tum mun pher chukay
ho to woh tumhen dard-naak azab dey ga.<br><br>48.17 Andhay per koi
harj nahi hai aur na langray per koi harj hai aur na beemar per koi
harj hai&#8217; jo koi Allah aur uss kay rasool ki farmabardaari keray ussay
Allah aisi jannaton mein dakhil keray ga jiss kay (darkhton) talay
nehren jaari hain aur jo min pher ley ussay dard-naak azab (ki saza)
dey ga.<br><br>48.18 Yaqeenan Allah Taalaa momino say khush hogaya
jabkay woh darakht talay tujh say bait ker rahey thay unn kay dilon
mein jo tha ussay uss ney maloom kerliya aur unn per itminaan nazil
farmaya aur unhen qareeb ki fatah inayat farmaee.<br><br>48.19 Aur boht si ghanimaten jinhen woh hasil keren gay aur Allah ghalib hikmat wala hai.<br><br>48.20
Allah Taalaa ney tum say boht sari ghnimaton ka wada kiya hai jinhen
tum hasil kero gay pus yeh to tumhen jaldi hi ata farma di aur logon
kay hath tum say rok diye takay momino kay liye yeh aik nishani hojaye
aur (takay) woh tumhen seedhi raah chalaye.<br><br>48.21 Aur tumhen aur
(ghanimaten) bhi day jinn per abb tak tum ney qaboo nahi paya. Allah
Taalaa unhen apnay qaboo mein rakha hai aur Allah Taalaa her cheez per
qadir hai.<br><br>48.22 Aur agar tum say kafir jang kertay to yaqeenan peeth dikha ker bhagtay phir na to koi kaarsaaz patay na madadgar.<br><br>48.23
Allah Taalaa kay qaeeday kay mutabiq jo pehlay say chala aaya hai tu
kabhi bhi Allah kay qaeeday ko badalta hua na paye ga.<br><br>48.24
Wohi hai jiss ney khaas makkah mein kafiron kay hathon ko tum say aur
tumharay hathon ko unn say rok liya iss kay baad kay uss ney tumhen unn
per ghalba dey diya tha aur tum jo kuch ker rahey ho Allah Taalaa ussay
dekh raha hai.<br><br>48.25 Yehi woh log hain jinhon ney kufur kiya aur
tumko masjid-e-haram say roka aur qurbani kay liye moqoof janwar ko uss
ki qurban gah mein phonchney say (roka) aur agar aisay (boht say)
musalman mard aur (boht si) musalman aurten na hoti jinn ki tum ko
khabar na thi yani unn kay piss janey ka ehtimal na hota jiss per unki
waja say tum ko bhi bey khabri mein zararr phonchta (to tumhen larney
ki ijazat dey di jati lekin aisa nahi kiya gaya) takay Allah Taalaa
apni rehmat mein jiss ko chahye dakhil keray aur agar yeh alag alag
hotay to inn mein say jo kafir thay hum unn ko dard-naak saza detay.<br><br>48.26
Jabkay inn kafiron ney apnay dilon mein hamiyat ko jagah di aur hamiyat
bhi jaheeliyat ki so Allah Taalaa ney apnay rasool per aur momineen per
apni taraf say taskeen nazil farmaee aur Allah Taalaa ney musalmano ko
takway ki baat per jamaye rakha aur woh iss kay ehal aur ziyadah
mustahiq thay aur Allah Taalaa her cheez ko khoob jaanta hai.<br><br>48.27
Yaqeenan Allah Taalaa ney apnay rasool ko khuwab sacha dikhaya kay
inshaAllah tum yaqeenan pooray aman-o-aman kay sath masjid-e-haram mein
dakhil hogay sir kay baal mundwatay huye aur sir kay baal katarwatay
huye (chain kay sath) nidar hoker woh inn umoor ko jaanta hai jinhen
tum nahi jantay pus uss ney iss say pehlay aik nazdeek ki fatah tumhen
mayassar ki.<br><br>48.28 Wohi hai jiss ney apnay rasool ko hidayat aur
deen-e-haq kay sath bheja takay issay her deen per ghalib keray aur
Allah Taalaa kafi hai gawahee denay wala.<br><br>48.29 Muhammad (PBUH)
Allah kay rasool hain aur jo log unn kay sath hain kafiron per sakht
hain aapas mein reham dil hain tu enhen dekhay ga kay rukoo aur sajday
ker rahey hain Allah Taalaa kay fazal aur raza mandi ki justujoo mein
hain inn ka nishan inn kay chehron per sajdon kay asar say hai inn ki
yeh hi misal toraat mein hai aur inn ki misal injeel mein hai misil uss
kheti kay jiss ney apna ankhwa nikala phir ussay mazboot kiya aur woh
mota hogaya phir apnay tanay per seedha khara hogaya aur kisano ko
khush kernay laga takay inn ki waja say kafiron ko chiraye inn emaan
walon aur nek aemaal walon say Allah ney bakhsish ka aur boht baray
sawab ka wada kiya hai.</span><span style="font-weight: bold;"></span></body></html>