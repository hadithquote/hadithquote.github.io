<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">44.Surat Dukhaan</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Dukhaan Makka mai Nazil hui, is mai unsatth (59) Aayatain hain) <br><br></span><span style="font-weight: bold;">44.01 Haa-meem<br><br>44.02 Qasam hai iss wazahat wali kitab ki.<br><br>44.03 Yaqeenan hum ney issay ba-barkat raat mein utara hai be-shak hum daraney walay hain.<br><br>44.04 Issi raat mein her aik mazboot kaam ka faisla kiya jata hai.<br><br>44.05 Humaray pass say hukum hoker hum hi hain rasool bana ker bhejney walay.<br><br>44.06 Aap kay rab ki meharbani say. Wohi hai sunnay wala jannay wala.<br><br>44.07 Jo rab hai aasmano ka aur zamin ka aur jo kuch inn kay darmiyan hai agar tum yaqeen kerney walay ho.<br><br>44.08 Koi mabood nahi iss kay siwa wohi jilata hai aur maarta hai wohi tumhara rab hai aur tumharay aglay baap dadon ka.<br><br>44.09 Bulkay woh shak mein paray khel rahen hain.<br><br>44.10 Aap uss din kay muntazir rahen jabkay aasman zahir dhuwan laye ga.<br><br>44.11 Jo logon ko gher ley ga yeh dard-naak azab hai.<br><br>44.12 Kahen gay kay aey humaray rab! Yeh aafat hum say door ker dey hum emaan qabool kertay hain.<br><br>44.13 Inn kay liye naseehat kahan hai? Khol khol ker biyan kerney walay payghumber unn kay pass aa chukay.<br><br>44.14 Phir bhi inhon ney unn say mun phera aur keh diya kay sikhaya parhaya hua baaoola hai.<br><br>44.15 Hum azab ko thora door ker den gay to phir tum apni ussi halat per aajao gay.<br><br>44.16 Jiss din hum bari sakht pakar pakaren gay bilyaqeen hum badla lenay walay hain.<br><br>44.17 Yaqeenan inn say pehlay hum qom-e-firaon ko (bhi) aazma chukay hain jinn kay pass (Allah ka) ba-izzat rasool aaya.<br><br>44.18 Kay Allah Taalaa kay bando ko meray hawalay kerdo yaqeen mano kay mein tumharay liye amanat daar rasool hun.<br><br>44.19 Aur tum Allah Taalaa kay samney sirkashi na kero mein tumharay pass khulli daleel laney wala hun.<br><br>44.20 Aur mein apnay aur tumharay rab ki panah mein aata hun iss say kay tum mujhay sangsaar kerdo.<br><br>44.21 Aur agar tum mujh per emaan nahi latey to mujh say alag hi raho.<br><br>44.22 Phir unhon ney apnay rab say dua ki kay yeh sabb gunehgar log hain.<br><br>44.23 (hum ney keh diya) kay raton raat tu meray bando ko ley ker nikal yaqeenan tumhara peecha kiya jayega.<br><br>44.24 Tu darya ko saakin chor ker chala jaa bilashuba yeh lashkar gharq kerdiya jayega.<br><br>44.25 Woh boht say baghaat aur chashmey chor gaye. <br><br>44.26 Aur khetiyan aur rahat buksh thikaney.<br><br>44.27 Aur woh aaram ki cheezen jinn mein aish ker rahey thay.<br><br>44.28 Uss i tarah hogaya aur hum ney inn sabb ka waris doosri qom ko bana diya.<br><br>44.29 So unn per na na to aasman-o-zamin roye aur na unhen mohlat mili.<br><br>44.30 Aur be-shak hum ney (hi) bani isareel ko (sakht) ruswakun saza say nijat di.<br><br>44.31 (Jo) firaon ki taraf say (horahi) thi.fil-waqey woh sirkash aur hadd say guzarney walon mein say tha.<br><br>44.32 Aur hum ney danista tor per bani israeel ko duniya jahan walon per fokiyat di.<br><br>44.33 Aur hum ney unhen aisi nishaniyan din jinn mein sareeh aazmaeesh thi.<br><br>44.34 Yeh log to yehi kehtay hain.<br><br>44.35 Kay (aakhri cheez) yehi humara pehli baar (duniya say) mar jana hai aur hum doobara uthaye nahi jayen gay.<br><br>44.36 Agar tum sachay ho to humaray baap dadon ko ley aao.<br><br>44.37
Kiya yeh log behtar hain ya tubba&#8217;a ki qom kay log aur jo unn say bhi
pehlay thay. Hum ney unn sabb ko halak ker diya yaqeenan woh gunehgar
thay.<br><br>44.38 Hum ney zamin aur aasmano aur inn kay darmiyan ki cheezon ko khel kay tor per peda nahi kiya.<br><br>44.39 Bulkay hum ney unhen durust tadbeer kay sath peda kiya hai lekin inn mein aksar log nahi jantay.<br><br>44.40 Yaqeenan faislay ka din inn sabb ka tey shuda waqt hai.<br><br>44.41 Uss din koi dost kissi dost kay kuch bhi kaam na aayega aur na unki imdad ki jayegi.<br><br>44.42 Magar jiss per Allah ki meharbani hojaye woh zabardast aur reham kerney wala hai.<br><br>44.43 Be-shak zaqoom (thoher) ka darakht.<br><br>44.44 Gunehgar ka khana hai.<br><br>44.45 Jo misil talchat kay hai aur pet mein kholta rehta hai.<br><br>44.46 Misil tez garum pani kay.<br><br>44.47 Issay pakar lo phir ghaseettay huyey beech jahannum tak phonchao.<br><br>44.48 Phir iss kay sir per sakht garum pani ka azab bahao.<br><br>44.49 (iss say kaha jayega) chakhta jaa tu to bara zee-izzat aur baray ikraam wala tha.<br><br>44.50 Yehi woh cheez hai jiss mein tum shak kiya kertay thay. <br><br>44.51 Be-shak (Allah say) darney walay aman chain ki jagah mein hongay.<br><br>44.52 Baghon aur chashmon mein.<br><br>44.53 Bareek aur dabeez resham kay libas pehney huyey aamney samney behtay hongay.<br><br>44.54 Yeh uss tarah hai aur hum bari bari aankhon wali hooron say unka nikah kerden gay.<br><br>44.55 Dil jamaee kay sath wahan her tarah kay mewon ki farmaeeshen kertay hongay.<br><br>44.56 Wahan woh mot chakhney kay nahi haan pehli mot (jo woh marr chukay) enhen Allah Taalaa ney dozakh ki saza say bacha diya.<br><br>44.57 Yeh sirf teray rab ka fazal hai yehi hai bari kamyabi.<br><br>44.58 Hum ney iss (quran) ko teri zaban mein aasan kerdiya takay woh naseehat hasil keren.<br><br>44.59 Abb tu muntazir reh yeh bhi muntazir hain.</span><span style="font-weight: bold;"></span></body></html>