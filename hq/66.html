<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">66.Surat At Tehreem</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Tehreem Makka mai Nazil hui, is mai bara (12) Aayatain hain)<br><br></span><span style="font-weight: bold;">66.01
Aey nabi! Ji ss cheez ko Allah ney aap kay liye halal ker diya hai
ussay aap kiyon haram kertay hain? (Kiya) aap apni biwiyon ki raza
mandi hasil kerna chahatay hain aur Allah bakhshney wala reham kerney
wala hai.<br><br>66.02 Tehqeeq kay Allah Taalaa ney tumharay liye
qasmon ka khol daalna muqarrar ker diya hai aur Allah Taalaa tumhara
kaar saaz hai aur wohi (pooray) ilm wala hikmat wala hai.<br><br>66.03
Aur yaad ker jab nabi ney apni baaz aurton say aik posheeda baat kahi
pus jab uss ney uss baat ki khabar ker di aur Allah ney apney nabi ko
iss per aagah ker diya to nabi ney thori si baat to bata di aur thori
si taal gaye phir jab nabi ney apni biwi ko yeh baat bataee to woh
kehnay lagi iss ki khabar aap ko kiss ney di. Kaha sab jannay walay
poori khabar rakhney walay Allah ney mujhay yeh batlaya hai.<br><br>66.04
(aey nabi ki dono biwiyo!) agar tum dono Allah kay samney tauba kerlo
(to boht behtar hai) yaqeenan tumharay dil jhuk paren hain aur agar tum
nabi kay khilaf aik doosray ki madad kero gi pus yaqeenan uss ka kaar
saaz Allah hai aur jibraeel hain aur nek ehal-e-eman aur inn kay ilawa
farishtay bhi madad kerney walay hain.<br><br>66.05 Agar (woh)
payghumbar tumhen tallaq dey den to boht jald enhen inn ka rab!
Tumharay badlay tum say behtar biwiyan inayat farmaye ga jo islam
waliyan eman waliyan tauba kerney waliyan ibadat baja laaney waliyan
rozay rakhney waliyan hongi baiwa aur kanwariyan.<br><br>66.06 Aey eman
walo! Tum apney aap ko aur apney ghar walon ko uss aag say bachao jiss
ka endhan insan hain aur pathar jiss per sakht dil mazboot farishtay
muqarrar hain jinhen jo hukum Allah Taalaa deta hai uss ki na farmani
nahi kertay bulkay jo hukum diya jaye baja laatay hain.<br><br>66.07 Aey kafiro! Aaj tum uzur aur bahana mat kero. Tumhen sirf tumharay kartoot ka badla diya jaraha hai.<br><br>66.08
Aey eman walo! Tum Allah kay samney sachi khalis tauba kero. Qareeb hai
kay tumhara rab tumharay gunah door kerday aur tumhen aisi jannaton
mein dakhil keray jin kay neechay nehren jari hain. Jiss din Allah
Taalaa nabi ko aur eman daron ko jo inn kay sath hain ruswa na keray
ga. Inn ka noor inn kay samney aur inn kay dayen dor raha hoga. Yeh
duayen kertay hongay aey humaray rab humen kaamil noor ata farma aur
humen bakhsh dey yaqeenan tu her cheez per qadir hai.<br><br>66.09 Aey
nabi! Kafiron aur munafiqon say jihad kero aur inn per sakhti kero inn
kay thikana jahannum hai aur woh boht buri jagah hai.<br><br>66.10
Allah Taalaa ney kafiron kay liye nooh ki aur loot ki biwi ki misal
biyan farmaee yeh dono humaray bandon mein say do (shaista aur) nek
bandon kay ghar mein thin phir unn ki enhon ney khayanat ki pus woh
dono (nek banday) inn say Allah kay (kissi azab ko) na rok sakay aur
hukum dey diya gaya (aey aurton) dozakh mein janey walon kay sath tum
dono bhi chali jao.<br><br>66.11 Aur Allah Taalaa ney eman walon kay
liye firaon ki biwi ki misal biyan farmaee jabkay uss ney dua ki aey
meray rab! Meray liye apney pass jannat mein muqam bana aur mujhay
firaon say aur uss kay amal say bacha aur mujhay zalim logon say
khulasi dey.<br><br>66.12 Aur (misal biyan farmaee) marium bint-e-imran
ki jiss ney apney namoos ki hifazat ki phir hum ney apni taraf say uss
mein jaan phook di aur (marium) uss ney apney rab ki baaton aur uss ki
kitabon ki tasdeeq ki aur ibadat guzaron mein say thi.</span><span style="font-weight: bold;"></span></body></html>