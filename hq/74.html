<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">74.Surat Al Mudassir</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Mudassir Makka mai Nazil hui, is mai chappan (56) Aayatain hain)<br><br></span><span style="font-weight: bold;">74.01 Aey kapra orhnay waly.<br><br>74.02 Khara ho ja aur agah ker de.<br><br>74.03 Aur apney rab hi ki baraiyan biyan ker.<br><br>74.04 Apney kapron ko pak rakha ker.<br><br>74.05 Na paki ko chor de.<br><br>74.06 Aur ahsaan ker ke ziyada lenae ki khuwaish na ker.<br><br>74.07 Aur apney rab ki rah mein sabar ker.<br><br>74.08 Pus jab ke sor mein phonk mari jaey gi.<br><br>74.09 To wo din bara sakht din hoga.<br><br>74.10 (jo) Kafiron per asan na hoga.<br><br>74.11 Mujhy aur usay chor de jisay mein ne akela paida kiya hai.<br><br>74.12 Aur isay bohat sa maal de rakha hai.<br><br>74.13 Aur hazir bash ferzand bhi.<br><br>74.14 Aur mein ne usay bohat kushadigi de rakhi hai.<br><br>74.15 Phir bhi uski chahat hai kay mein usay or ziyada don.<br><br>74.16 Nahi nahi wo hamari ayaton ka mukhalif hai.<br><br>74.17 An qareeb mein usay ik sakht charhai charhaon ga.<br><br>74.18 Us ne ghor ker ke tajweez ki.<br><br>74.19 Usay halakat ho kaisi (tajweez) sochi?<br><br>74.20 Wo phir gharat ho kis tarah andaza kiya.<br><br>74.21 Us ne phir dekha.<br><br>74.22 Phir teweri charhai or mun banaya.<br><br>74.23 Phir pechay hat gaya aur ghoroor kiya.<br><br>74.24 Aur kehne laga ye to sirf jado hai jo naqal kiya jata hai.<br><br>74.25 Siwaey insani kalam ke kuch bhi nahi. <br><br>74.26 Mein anqareeb usay dozakh mein dalon ga.<br><br>74.27 Aur tujhay kiya khaber ke dozakh kiya cheez hai.<br><br>74.28 Na wo baqi rakhti hai aur na chorti hai.<br><br>74.29 Khal ko jholsa deti hai.<br><br>74.30 Aur is mein unnees (19) (farshtay mukarrar) hein.<br><br>74.31
Hum ney dozakh ke daroghy se farishtay rakhein hein aur hum ne unki
tadad sirf kafiron ki azmaish ke liye mukarrar ki hai takay ahl-e-kitab
yaqeen ker lein. Aur ahl-e-eman kay eman mein azafa ho jay aur
ahl-e-kitab aur ahl-e-eman shak na kerien aur jin kay dilon mein bimari
hai wo aur kafir kahein ke is biyan se Allah Talah jisay chata hai
ghumrah kerta hai aur jisay chata hai hidayat deta hai tere Rab ke
lashkaron ko us kay siwa koi nahi janta ye to qul bani adam kay liye
sara sar pind-o-nasehat hai.<br><br>74.32 Sach kehta hon qasam hai chand ki.<br><br>74.33 Aur rat ki jab wo pechay hatay.<br><br>74.34 Aur subha ki jab ke roshan hojaey.<br><br>74.35 Ke (yaqeenan wo jahanum) bari cheezon mein se ik hai.<br><br>74.36 Bani adam ko daraney wali.<br><br>74.37 (yani) Usay jo tum mein say agay barhna chaey ya pechay hanta chaey.<br><br>74.38 Her shaks apney amal ke badle mein girwi hai.<br><br>74.39 Magar daein hath walay.<br><br>74.40 Ke wo baheshton mein (bethay huye) gunehgaron se.<br><br>74.41 Sawal kerte honge.<br><br>74.42 Tumhein dozakh mein kis cheez ne dala.<br><br>74.43 Wo jawab deingay ke hum namazi na thay.<br><br>74.44 Na miskeeno ko khana khilatay thay.<br><br>74.45 Aur hum behas kerne waly (inkarion) ka sath de ker behas mubahisa mein mashghol raha kerte thay.<br><br>74.46 Aur roz-e-jaza ko jhutlatay thay.<br><br>74.47 Yahan tak kay humein maot agai.<br><br>74.48 Pus inhein sifarish kerne walon ki sifarish nafa na degi.<br><br>74.49 Inhein kiya hogaya hai? kay nasehat se mun mor rahe hein.<br><br>74.50 Goya ke wo bidkay huy gadhay hein.<br><br>74.51 Jo shaher se bhagaein hon.<br><br>74.52 Balkay in mein se her shaks chata hai kay usay khuli hui kitabein di jaein.<br><br>74.53 Hergiz aisa nahi (hosakta balkay) ye qiyamat se be khoaf hein.<br><br>74.54 Sachi bat to ye hai kay ye (Quran) ik nasehat hai.<br><br>74.55 Ab jo chahe isay nasehat hasil kery.<br><br>74.56
Aur wo us waqat nasehat hasil kerein ge jab Allah Talah chahein wo isi
laiq hein ke isay darein aur is laiq bhi ke wo bakhshy.</span><span style="font-weight: bold;"></span></body></html>