<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">32.Surat Sajdah</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Sajdah Makka mai Nazil hui, is mai tees (30) Aayatain hain) <br><br></span><span style="font-weight: bold;">32.01 Alif-laam-meem<br><br>32.02 Bila shuba iss kitab ka utarna tamam jahano kay perwerdigar ki taraf say hai.<br><br>32.03
Kiya yeh kehtay hain kay iss ney issay gharh liya hai. ( nahi nahi)
bulkay yeh teray rab Taalaa ki taraf say haq hai takay aap unhen
darayen jin kay pass aap say pehlay koi daraney wala nahi aaya takay
woh raah-e-raast per aajyen.<br><br>32.04 Allah Taalaa woh hai jiss ney
aasmano-o- zamin ko aur jo kuch inn kay darmiyan hai sab ko cheh din
mein pedah ker diya phir arsh per qaeem hua tumharay liye uss kay siwa
koi madadgar aur sifarishi nahi. Kiya phir bhi tum naseehat hasil nahi
kertay.<br><br>32.05 Woh aasman say ley ker zamin tak (her) kaam ki
tadbeer kerta hai phir (woh kaam) aik aisay din mein uss ki taraf charh
jata hai jiss ka andaza tumhari ginti kay aik hazar saal kay barbar hai.<br><br>32.06 Yehi hai chupay khullay ka jannay wala zabardast ghalib boht hi meharban.<br><br>32.07 Jiss ney khoob banaee jo cheez bhi banaee aur insan ki banawat mitti say shuroo ki.<br><br>32.08 Phir uss ki nasal aik bey wuqat paani kay nichor say chalaee.<br><br>32.09
Jissay theek thaak ker kay apni rooh phonki ussi ney tumharay kaan
aankhen aur dil banaye (iss per bhi) tum boht hi thora ehsan mantay ho.<br><br>32.10
Aur enhon ney kaha kiya jab hum zamin mein rul mill jayen gay kiya phir
naee pedaeesh mein aajeyn gay? Bulkay (baat yeh hai) kay woh log apnay
perwerdigar ki mulaqat kay munkir hain.<br><br>32.11 Keh dijiye! kay
tumhen maut ka farishta fot keray ga jo tum per muqarrar kiya gaya hai
phir tum sab apnay perwerdigar ki taraf lotaye jaogay.<br><br>32.12
Kaash kay aap dekhtay jab kay gunehgar log apnay rab Taalaa kay samney
sir jhukaye huyey hongay kahen gay aey humaray rab! Hum ney dekh liya
aur sunn liya abb tu humen wapis lota dey hum nek aemaal keren gay hum
yaqeen kerney walay hain.<br><br>32.13 Agar hum chahtay to her shaks ko
hidayat naseeb farma detay lekin meri yeh baat bilkul haq ho chuki hai
kay mein zaroor zaroor jahannum ko insano aur jinno say pur kerdoon ga.<br><br>32.14
Abb tum apnay iss din ki mulaqat kay faramosh ker denay ka maza chakho
hum ney bhi tumhen bhula diya aur apney kiye huye aemaal (ki shamat)
say abdi azab ka maza chakho.<br><br>32.15 Humari aayaton per wohi
emaan latay hain jinhen jab kabhi inn say naseehat ki jati hai to woh
sajday mein gir partay hain aur apnay rab ki hamd kay sath uss ki
tasbeeh parhtay hain aur takabbur nahi kertay hain.<br><br>32.16 Inn ki
kerwaten apnay bistaron say alag rehti hain apnay rab ko khof aur umeed
kay sath pukartay hain aur jo kuch hum ney enhen dey rakha hai woh
kharach kertay hain.<br><br>32.17 Koi nafs nahi janta jo kuch hum ney
unn ki aankhon ki thandak unn kay liye posheeda ker rakhi hai jo kuch
kertay thay yeh uss ka badla hai.<br><br>32.18 Kiya woh jo momin ho misil uss kay hai jo fasiq ho? Yeh barbar nahi ho saktay.<br><br>32.19
Jin logon ney emaan qabool kiya aur nek aemaal bhi kiye unn kay liye
humeshgi wali jannaten hain mehmandari hai unn kay aemaal kay badlay jo
woh kertay thay.<br><br>32.20 Lekin jin logon ney hukum adooli ki unn
ka thikana dozakh hai. Jab kabhi iss say bahir nikalna chahyen gay issi
mein lota diyey jayen gay. Aur kah diya jayega kay apnay jhutlaney kay
badlay aag ka azab chakho.<br><br>32.21 Bil-yaqeen hum enhen qareeb kay chotay say baaz azab iss baray azab kay siwa chakhayen gay takay woh lot aayen.<br><br>32.22
Uss say barh ker zalim kaun hai jissay Allah Taalaa ki aayaton say waaz
kiya gaya phir bhi uss ney unn say mun pher liya (yaqeen mano) kay hum
bhi gunehgaron say intiqam leney walay hain.<br><br>32.23 Be-shak hum
ney musa ko kitab di pus aap ko hergiz uss ki mulaqat mein shak na
kerna chahyey aur hum ney ussay bani israeel ki hidayat ka zariya
banaya.<br><br>32.24 Aur jab unn logon ney sabar kiya to hum ney unn
mein say aisay paishwa banaye jo humaray hukum say logon ko hidayat
kertay thay aur woh humari aayaton per yaqeen rakhtay thay.<br><br>32.25
Aap ka rab inn (sab) kay darmiyan unn inn (tamam) baaton ka faisla
qayamat kay din keray ga jin mein woh ikhtilaf ker rahey hain.<br><br>32.26
Kiya iss baat ney bhi enhen hidayat nahi di kay hum ney inn say pehlay
boht si ummaton ko halak ker diya jin kay makano mein yeh chal phir
rahey hain. Iss mein to (bari) bari nishaniyan hain. Kiya phir bhi yeh
nahi sunntay?<br><br>32.27 Kiya yeh nahi dekhtay kay hum pani ko banjar
(ghair abad) zamin ki taraf baha ker ley jatay hain phir iss say hum
khetiyan nikaltay hain jissay inn kay chopaye aur yeh khud khatay hain
kiya phir bhi yeh nahi dekhtay?<br><br>32.28 Aur kehtay hain kay yeh faisla kab hoga? Agar tum sachay ho (to batlao).<br><br>32.29 Jawab dey do kay faislay walay din emaan lana bey emaanon ko kuch kaam na aaye ga aur na unhen dheel di jayegi.<br><br>32.30 Abb aap inn ka khayal chor den aur muntazir rahen yeh bhi muntazir hain.</span><span style="font-weight: bold;"></span></body></html>