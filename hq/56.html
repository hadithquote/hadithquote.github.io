<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">56.Surat Al Waqiya</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Waqiya Makka mai Nazil hui, is mai cheyanway (96) Aayatain hain)<br><br></span><span style="font-weight: bold;">56.01 Jab Qayamat qaeem hojaye gi.<br><br>56.02 Jiss kay waqaye honay mein koi jhoot nahi.<br><br>56.03 Woh pust kernay wali aur buland kernay wali hogi.<br><br>56.04 Jab kay zameen zalzala kay sath hila di jayegi.<br><br>56.05 Aur pahar bilkul reza reza kerdiye jayen gey.<br><br>56.06 phir woh misil paragandah ghubaar kay hojayen gey.<br><br>56.07 Aur tum teen jamaton mein hojaogey.<br><br>56.08 pus dahanay hath walay kaisay achay hain dahanay hath walay.<br><br>56.09 Aur bayen hath walay kiya haal hai bayen hath walon ka.<br><br>56.10 Aur jo aagey walay hain woh to aagay walay hi hain.<br><br>56.11 Woh bilkul nazdeeki haasil kiye hain.<br><br>56.12 Nematon wali jannaton mein hain.<br><br>56.13 (Boht bara) giroh to aglay logon mein say hoga.<br><br>56.14 Aur thoray say pechlay. logon mein say.<br><br>56.15 yeh log sonay kay taaron say banay huye takhton per.<br><br>56.16 aik doosray kay samnay takiya lagaye bethay hongay.<br><br>56.17 Inn kay pass aisay larkay jo humesha(larkay hi) rahen gey aamdoraft keren gey.<br><br>56.18 Aabkhoray aur jug ley ker aur aisa jaam ley ker jo behti hui sharab say pur ho.<br><br>56.19 jiss say na sir mein dard ho na aqal mein fatoor aaye.<br><br>56.20 Aur aisay meway liye huye jo inki pasand kay hon.<br><br>56.21 Aur parindon kay gosht joenhein marghoob hon.<br><br>56.22 Aur bari bari aankhon wali hoorien.<br><br>56.23 Jo chupay huye motiyon ki tarah hain.<br><br>56.24 Yeh sila hai unkay aemaal kal.<br><br>56.25 Na wahan bakwas sunein gey aur na gunnah ki baat. <br><br>56.26 Sirf salam hi salam ki awaz hogi.<br><br>56.27 Aur dahanay hath walay kiya hi achay hain dahanay hath walay.<br><br>56.28 Woh baghair kanton ki bairiyon.<br><br>56.29 Aur teh ba teh keelon.<br><br>56.30 Aur lambay lambay sayon.<br><br>56.31 Aur behtay huye paaniyon.<br><br>56.32 Aur ba-kasrat phalon main.<br><br>56.33 Jo na khatam hon na rok liye jayen.<br><br>56.34 Aur unchay unchay farshon mein hongay.<br><br>56.35 Hum ney unn(Ki biwiyon ko) khaas tor per banaya hai.<br><br>56.36 Aur hum ney unhen kanwariyan banadiya hai.<br><br>56.37 Mohabbat waliyan aur hum umar hain.<br><br>56.38 Dayen hath walon kay liye hain.<br><br>56.39 jamm-e-ghafeer aglon main say.<br><br>56.40 Aur boht bari jamat hai pichlon main say.<br><br>56.41 Aur bayen hath walay kiya hai bayen hath walay.<br><br>56.42 Garum hawa aur garum paani mein (hongey).<br><br>56.43 Aur siyah dhuyen kay saye mein.<br><br>56.44 Jo na thanda hai na farhat buksh.<br><br>56.45 Be-shak yeh log iss say pehlay boht nazon mein palay huye thay.<br><br>56.46 Aur baray baray gunahon per israr kertay thay.<br><br>56.47
Aur kehtay thay kay kiya jab hum mar jayengey aur mithi aur haddi
hojayengey to kiya hum phir doobara utha kharay kiye jayeugey.<br><br>56.48 Aur kiya humaray aglay baap dada bhi?<br><br>56.49 Aap keydijiye kay yaqeenan sab aglay aur pichlay.<br><br>56.50 zaroor jama kiye jayegey aik muqarra din kay waqt.<br><br>56.51 Phir tum aey gumraho jhutlanay walon!<br><br>56.52 Albatta khanay walay ho thoher ka darakht.<br><br>56.53 Aur ussi say pet bharnay walay ho.<br><br>56.54 Phir uss per garum kholta paani peenay walay ho.<br><br>56.55 Phir peenay walay bhi piyasay unton ki tarah.<br><br>56.56 Qayamat kay din unki mehmaain yeh hai.<br><br>56.57 Hum hi ney tum sab ko peda kiya hai phir tum bawer nahi kertay?<br><br>56.58 Acha phir yeh to batlao kay jo mani tum tapkatay ho.<br><br>56.59 kiya uss ka (insane) tum banatay ho ya peda kernay walay hum hi hain?<br><br>56.60 Hum hi ney tum mein mot ko mutaeyen kerdiya hai.aur iss say haray huye nahi hain.<br><br>56.61
Kay tumhari jagah tum jaisay aur peda kerden. aur tumhen naye siray say
uss aalam mein peda keren jiss say tum (bilkul) beykhabar ho.<br><br>56.62 Tumhen yaqeeni tor per pehli dafa ki pedaaeesh maloom hi hai phir kiyon ibrat hasil nahi kertay.<br><br>56.63 Acha phir yeh bhi batlao kay tum jo kuch botay ho.<br><br>56.64 Ussay tum hi ugatay ho ya hum uganay walay hain.<br><br>56.65 Agar hum chahyen to ussay reza reza ker dalen aur tum heyrat kay sath baten banatay hi reh jao.<br><br>56.66 Kay hum per to tawaan hi par gaya.<br><br>56.67 Bulkay hum bilkul mehroom hi reh gaye.<br><br>56.68 Acha yeh batao kay jiss pani ko tum peetay ho.<br><br>56.69 Ussay baadlon say bhi tum hi utartay ho ya hum barsatay hain?<br><br>56.70 Agar humari mansha hoto hum issay kerwa zehar kerden phir tum humari shukar guzari kiyon nahi kertay.<br><br>56.71 Acha zara yeh bhi batao kay jo aag tum sulgatay ho.<br><br>56.72 Iss kay darakht ko tum ney peda kiya hai ya hum uss kay peda kernay walay hain?<br><br>56.73 Hum ney issay sabab-e-naseehat aur musafiron kay faeeday ki cheez banaya hai.<br><br>56.74 Pus apney boht baray rab kay naam ki tasbeeh kiya kero.<br><br>56.75 Pus mein qasam khata hun sitaron kay girnay ki.<br><br>56.76 Aur agar tumhen ilm hoto yeh boht bari qasam hai.<br><br>56.77 Kay be-shak yeh quran boht bari izzat wala hai.<br><br>56.78 Jo aik mehfooz kitab mein darj hai.<br><br>56.79 Jissay sirf pak log hi chu saktay hain.<br><br>56.80 Yeh rabul aalameen ki taraf say utra hua hai.<br><br>56.81 Pus kiya tum aisa baat ko sirsari (aur mamooli) samajh rahe ho.<br><br>56.82 Aur apney hissay mein yehi letay ho kay jhutlatey phiro.<br><br>56.83 Pus jabkay rooh narkharay tak phonch jaye.<br><br>56.84 Aur tum uss waqt aankhon say dekhtay raho.<br><br>56.85 Hum uss shaks say banisbat tumharay boht ziyadah qareeb hotay hain lekin tum nahi dekh saktey.<br><br>56.86 Pus agar tum kissi kay zair-e-farman nahi.<br><br>56.87 Aur iss qol mein sachay hoto (zara) iss rooh ko to lotao.<br><br>56.88 Pus jo koi barah-e-elaahi say qareeb kiya hua hoga.<br><br>56.89 Ussay to rahat hai aur ghizayen hain aur aaram wali jannat hai.<br><br>56.90 Aur jo shaks dahanay walon mein say hai.<br><br>56.91 To bhi salamti hai teray liye kay tu dahanay walon mein say hai.<br><br>56.92 Lekin agar koi jhut lanay walon gumrahaon mein say hai.<br><br>56.93 To kholtay huye garum pani ki mehmaani hai.<br><br>56.94 Aur dozakh mein jana hai.<br><br>56.95 Yeh khabar sirasir haq aur qaton yaqeeni hai.<br><br>56.96 Pus tu apney azeem-ul-shaan perwerdigar ki tasbeeh ker.</span><span style="font-weight: bold;"></span></body></html>