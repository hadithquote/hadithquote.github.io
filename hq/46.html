<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">46.Surat Ehkaaf</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Ehkaaf Makka mai Nazil hui, is mai paintees (35) Aayatain hain)<br><br></span><span style="font-weight: bold;">46.01 Haa-meem<br><br>46.02 Iss kitab ka utarna Allah Taalaa ghalib hikmat waly ki taraf say hai.<br><br>46.03
Hum ney aasmano aur zamin aur inn dono kay darmiyan ki tamam cheezon ko
behtreen tadbeer kay sath hi aik muddat moayyen kay liye peda kiya hai
aur kafir log jiss cheez say daraye jatay hain mun mor letay hain.<br><br>46.04
Aap keh dijiye! Bhala dekho to jinhen tum Allah kay siwa pukartay ho
mujhay bhi to dikhao kay unho ney zamin ka konsa tukra banaya hai ya
aasmano mein unn ka konsa hissa hai? Agar tum sachay ho to iss say
pehlay hi ki koi kitab ya koi ilm hi jo naqal kiya jata ho meray pass
lao.<br><br>46.05 Aur iss say barh ker gumrah aur kon hoga? Jo Allah
kay siwa aison ko pukarta hai jo qayamat tak uss ki dua qabool na ker
saken bulkay unn kay pukarney say mehaz baykhabar hon.<br><br>46.06 Aur jab logon ko jama kiya jayega to yeh unn kay dushman hojayen gay aur unn ki parastish say saaf inkaar ker jayen gay.<br><br>46.07
Aur enhen jabb humari aayaten parh ker sunaee jati hain to munkir log
sachi baat ko jabkay unkay pass aa chuki keh detay hain kay yeh to
sareeh jadoo hai.<br><br>46.08 Kiya woh kehtay hain kay issay to iss
ney khud ghar liya hai aap keh dijiye! Kay agar mein hi issay bana laya
hun to tum meray liye Allah ki taraf say kissi cheez ka ikhtiyar nahi
rakhtay tum iss (quran) kay baray mein jo kuch keh sunn rahey ho ussay
Allah khoob janta hai meray aur tumharay darmiyan gawahee kay liye wohi
kafi hai aur woh bakhshney wala meharban hai.<br><br>46.09 Aap keh
dijiye! Kay mein koi bilkul anokha payghamber to nahi na mujhay yeh
maloom hai kay meray satha aur tumharay sath kiya kiya jayega. Mein to
sirf ussi ki perwi kerta hun jo meri taraf wahee bheji jati hai aur
mein to sirf alal elan aagah ker denay wala hun.<br><br>46.10 Aap keh
dijiye! Agar yeh (quran) Allah hi ki taraf say ho aur tum ney issay na
mana ho aur bani israeel ka aik gawah iss jaisi ki gawahee bhi dey
chuka ho aur woh emaan bhi la chuka ho aur tum ney sirkashi ki ho to
be-shak Allah Taalaa zalimon ko raah nahi dikhata.<br><br>46.11 Aur
kafiron ney emaandaron ki nisbat kaha kay agar yeh (deen) behtar hota
to yeh log iss ki taraf hum say sabqat kerney na patay aur chonkay
enhon ney iss quran say hidayat nahi paaee pus yeh keh den gay kay
qadeemi jhoot hai.<br><br>46.12 Aur iss say pehlay musa ki kitab peshwa
aur rehmat thi. Aur yeh kitab hai tasdeeq kernay wali arabi zaban mein
takay zalimon ko daraye aur nek karon ko bisharat ho.<br><br>46.13
Be-shak jinn logon ney kaha kay humara rab Allah hai phir iss per jamay
rahey to inn per na to koi khof hoga aur na ghumgeen hongay.<br><br>46.14 Yeh to ehl-e-jannat hain jo sada issi mein rahengay unn aemaal kay badlay jo woh kiya kertay thay.<br><br>46.15
Aur hum ney insan ko apnay maa baap kay sath husn-e-salook kerney ka
hukum diya hai uss ki maa ney ussay takleef jhel ker pet mein rakha aur
takleef bardasht kerkay ussay jana. Uss kay hamal aur uss kay doodh
churaney ka zamana tees maheeney ka hai yahan tak kay jab woh apni
pukhtagi aur chalees saal ki umer ko phoncha to kehnay laga aey meray
perwerdigar! Mujhay tofiq dey kay mein teri iss nemat ka shukar baja
laon jo tu ney mujh per aur meray maa baap per inam ki hai aur yeh kay
mein aisay nek amal keron jinn say tu khush hojaye aur tu meri aulad
bhi saleh bana. Mein teri tarf rujoo kerta hun aur mein musalmano mein
say hun.<br><br>46.16 Yehi woh log hain jinn kay nek aemaal to hum
qabool farma letay hain aur jinn kay bad aemaal say darguzar ker letay
hain (yeh) jannati logon mein hain. Iss sachay waday kay mutabiq jo inn
say kiya jata tha.<br><br>46.17 Aur jiss ney apnay maa baap say kaha
kay tum say mein tang aagaya tum mujh say yehi kehtay raho gay kay mein
marney kay baad phir zindah kiya jaoon ga mujh say pehlay bhi ummaten
guzar chuki hain woh dono janab bari mein faryad kertay hain aur kehtay
hain tujhay kharabi ho tu emaan ley aa be-shak Allah ka wada haq hai
woh jawab deta hai kay yeh to sirf aglon kay afsaney hain.<br><br>46.18
Woh log hain jinn per (Allah kay azab ka) wada sadiq aagaya inn jinnaat
aur insano kay girohon kay sath jo inn say pehlay guzar chukay hain
yaqeenan yeh nuksan panay walay thay.<br><br>46.19 Aur her aik ko apnay
apnay aemaal kay mutabiq darjay milen gay takay unhen unn kay aemaal
kay pooray badlay day aur unn per zulm na kiya jayega.<br><br>46.20 Aur
jiss din kafir jahannum kay siray per layen jayen gay (kaha jayega) tum
ney apni nekiyan duniya ki zindagi mein hi barbaad kerdin aur inn say
faeedah utha chukay pus aaj tumhen zillat kay azab ki saza di jayegi
iss baees kay tum zamin mein na-haq takabbur kiya kertay thay aur iss
baees bhi kay tum hukum adooli kiya kertay thay.<br><br>46.21 Aur aad
kay bhai ko yaad kero jabb uss ney apni qom ko aahqaaf mein daraya aur
yaqeenan iss say pehlay bhi daraney walay guzar chukay hain aur iss kay
baad bhi yeh kay tum siwaye Allah Taalaa kay aur ki ibadat na kero.
Be-shak mein tum per baray din kay azab say khof khata hun.<br><br>46.22
Qom ney jawab diya kiya aap humaray pass iss liye aaye hain kay humen
apnay maboodon (ki parastish) say baaz rakhen? Pus agar aap sachay hain
to jiss azab ka aap wada kertay hain ussay hum per la dalen.<br><br>46.23
(hazrat Hood ney) kaha (iss ka) ilm to Allah hi kay pass hai mein to jo
paygham dey ker bheja gaya tha woh tumhen phoncha raha hun lekin mein
dekhta hun kay tum log nadani ker rahey ho.<br><br>46.24 Phir jabb
unhon ney azab ko basoorat badal dekha apni wadiyon ki taraf aatay huye
to kehnay lagay yeh abar hum per barasney wala hai (nahi) bulkay
dar-asal yeh abar woh (azab) hai jiss ki tum jaldi ker rahey thay hawa
hai jiss mein dard-naak azab hai.<br><br>46.25 Jo apnay rab kay hukum
say her cheez ko halak ker day gi puz woh aisay hogaye kay bajuz unkay
maknaat kay aur kuch dikhaee na deta tha gunahgaron kay girohon ko hum
yunhi saza detay hain.<br><br>46.26 Aur bil-yaqeen hum ney (qom aad) ko
woh maqdoor diye thay jo tumhen to diye bhi nahi aur hum ney unhen kaan
aankhen aur dil bhi dey rakhay thay. Lekin inn kay kano aur dilon ney
enhen kuch bhi nafa na phonchaya jabkay woh Allah Taalaa ki aayaton ka
inkar kerney lagay aur jiss cheez ka woh mazak uraya kertay thay wohi
unn per ulat pari.<br><br>46.27 Aur yaqeenan hum ney tumahray aas pass
ki bastiyan tabah ker den aur tarah tarah ki hum ney apni nishaniyan
biyan ker den takay woh rujoo ker len.<br><br>46.28 Pus qurb-e-elahi
hasil kerney kay liye unhon ney Allah kay siwa jinn jinn ko mabood bana
rakha tha unhon ney unn ki madad kiyon na ki? Bulkay woh to unn say kho
gaye (bulkay dar-asal) yeh unn ka mehaz jhoot aur (bilkul) bohtan tha.<br><br>46.29
Aur yaad kero! Jabkay hum ney jinno ki aik jammat ko teri taraf
mutawajja kiya kay woh quran sunen pus jab (nabi kay) pass phonch gaye
to (aik doosray say) kehney lagay khamosh hojao phir jab parh ker
khatam hogaya to apni qom ko khabardar kerney kay liye wapis lot gaye.<br><br>46.30
Kehney lagay aey humari qom! Hum ney yaqeenan woh kitab suni hai jo
musa (alh-e-salam) kay baad nazil ki gaee hai jo apnay say pehlay
kitabon ki tasdeeq kernay wali hai jo sachay deen ki aur rah-e-raast ki
taraf reh numaee kerti hai.<br><br>46.31 Aey humari qom! Allah kay
bulanay walay ka kaha mano iss per emaan lao to Allah Taalaa tumharay
gunah bakhsh dey ga aur tumehn alamnaak azab say panah dey ga.<br><br>46.32
Aur jo shaks Allah kay bulanay walay ka kaha na manay ga pus woh zamin
mein kahin (bhag ker Allah ko) aajiz nahi ker sakta na Allah kay siwa
aur koi uss kay madadgar hongay yeh log khulli gumrahee mein hain.<br><br>46.33
Kiya woh nahi dekhtay kay jiss Allah ney aasmano aur zamin ko peda kiya
hai aur inn kay peda kerney say woh na thaka woh yaqeenan murdon ko
zindah kerney per qadir hai? Kiyon na ho? Woh yaqeenan her cheez per
qadir hai.<br><br>46.34 Woh log jinhon ney kufur kiya jiss din jahannum
kay samney layen jayen gay (aur unn say kaha jayega kay) kiya yeh haq
nahi hai? To jawab dein gay haan qasam hai humaray rab ki (haq hai)
(Allah) farmaye ga abb apnay kufur kay badlay azab ka maza chakho.<br><br>46.35
Pus (aey payghumber!) tum aisa sabar kero jaisa sabar aali himmat
rasoolon ney kiya aur inn kay liye (azab talab kerney mein) jaldi na
kero yeh jiss din iss azab ko dekh len gay jiss ka wada diye jatay hain
to (yeh maloom honay lagay ga kay) din ki aik ghari hi (duniya mein)
theray thay yeh hai pahgham phoncha dena pus badkaron kay siwa koi
halak na kiya jaye ga.</span><span style="font-weight: bold;"></span></body></html>