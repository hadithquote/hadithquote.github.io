<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">12.</span><span style="font-weight: bold;">Surat Yousuf</span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Yousuf Makka mai Nazil hui, is mai aikso-giyara (111) Aayatain hain) </span><br style="font-weight: bold;"><span style="font-weight: bold;"><br>12.01 Alif-laam-raa yeh roshan kitab ki aayaten hain.<br><br>12.02 Yaqeenan hum ney iss quran ko arabi nazil farmaya hai kay tum samajh sako.<br><br>12.03
Hum aap kay samney behtareen biyan paish kertay hain iss waja say kay
hum ney aap ki janib yeh quran wahee kay zariye nazil kiya hai aur
yaqeenan aap iss say pehlay bey khabron mein say thay.<br><br>12.04 Jab
kay yousuf ney apney baap say ziker kiya kay abba jaan mein ney giyara
sitaron ko aur sooraj chand ko dekha kay woh sab mujhay sajda ker rahey
hain.<br><br>12.05 Yaqoob (alh-e-salam) ney kaha piyaray bachay! Apney
iss khuwab ka ziker apney bhaiyon say na kerna. Aisa na ho kay woh
teray sath koi fareb kaari keren shetan to insan ka khula dushman hai.<br><br>12.06
Aur issi tarah tujhay tera perwerdigar bargazeedah keray ga aur tujhay
moamla fehmi (ya khuwabon ki tabeer) bhi sikhaye ga aur apni nemat
tujhay bharpoor ata farmaye ga aur yaqoob kay ghar walon ko bhi jaisay
kay uss ney iss say pehlay teray dada aur per-dada yani ibrahim-o-ishaq
ko bhi bhar poor apni nemat di yaqeenan tera rab boht baray ilm wala
aur zabardast hikmat wala hai.<br><br>12.07 Yaqeenan yousuf aur uss kay bhaiyon mein daryaft kerney walon kay liye (bari) nishaniyan hai.<br><br>12.08
Jabkay unhon ney kaha kay yousuf aur uss ka bhai ba-nisbat humaray baap
ko boht ziyada piyaray hain halankay hum (taqatwar) jamat hain koi shak
nahi kay humaray abba sareeh ghalati mein hain.<br><br>12.09 Yousuf ko
to maar hi dalo yaa ussay kissi (na maloom) jagah phenk do kay tumharay
walid ka rukh sirf tumhari taraf hi hojaye. Iss kay baad tum nek ho
jana.<br><br>12.10 Inn mein say aik ney kaha yousuf ko qatal to na kero
bulkay ussay kissi andhay koowen (ki teh) mein daal aao kay ussay koi
(aata jata) qafila utha ley jaye agar tumhen kerne hi hai to yun kero.<br><br>12.11
Unhon ney kaha abba! Aakhir aap yousuf (alh-e-salam) kay baray mein hum
per aitbaar kiyon nahi kertay hum to iss kay khair khua hain.<br><br>12.12 Kal aap zaroor issay humaray sath bhej dijiye kay khoob khaye piye aur khelay iss ki hifazat kay hum zimmay daar hain.<br><br>12.13
(yaqoob alh-e-salam ney) kay issay tumhara ley jana mujhay to sakht
sadma dey ga aur mujhay yeh bhi khutka laga rahey ga kay tumhari
ghaflat mein issay bheyriya kha jaye.<br><br>12.14 Unhon ney jawab diya
kay hum jaisi (zor aawar) jamat ki mojoodgi mein bhi agar issay
bheyriya kha jaye to hum bilkul nikammay hi huye.<br><br>12.15 Phir jab
issay ley chalay aur sab ney mill ker thaan liya kay issay ghair abad
gehray koowen ki teh mein phenk den hum ney yousuf (alh-e-salam) ki
taraf wahee ki kay yaqeenan (waqt aaraha hai kay) tu enhen iss majray
ki khabar iss haal mein dey ga kay woh jantay hi na hon.<br><br>12.16 Aur isha kay waqt (woh sab) apney baap kay pass rotay huye phonchay.<br><br>12.17
Aur kehney lagay kay abba jaan hum to aapas mein dor mein lagg gaye aur
yousuf (alh-e-salam) ko hum ney asbaab kay pass chora pus ussay
bheyriya kha gaya aap to humari baat nahi manen gay go hum bilkul
sachay hi hon.<br><br>12.18 Aur yousuf kay kurtay ko jhoot moot kay
khoon say khoon aalood bhi ker laye thay baap ney kaha yun nahi bulkay
tum ney apney dil hi say aik baat bana li hai. Pus sabar hi behtar hai
aur tumahri banaee hui baaton per Allah hi say madad ki talab hai.<br><br>12.19
Aur aik qafila aaya aur unhon ney apney pani laney walay ko bheja uss
ney apna dol latkaya kehney laga waah waah khushi ki baat hai yeh to
aik larka hai unhon ney issay maal-e-tijarat qarar dey ker chupa diya
aur Allah Taalaa iss say ba khabar tha jo woh ker rahey thay.<br><br>12.20
Aur unhon ney issay boht hi halki qeemat per ginti kay chand dirhamon
per hi baich dala woh to yousuf kay baray mein boht hi bey raghbat thay.<br><br>12.21
Misir walon mein say jiss ney ussay khareeda tha uss ney apni biwi say
kaha issay boht izzat-o-ehtram kay sath rakho boht mumkin hai kay yeh
humen faeeda phonchaye ya issay hum apna beta hi bana len yun to hum
ney misir ki sir zamin yousuf ka qadam jama diya kay hum ussay khuwab
ki tabeer ka kuch ilm sikha den. Allah apney iraday per ghalib hai
lekin aksar log bey ilm hotay hain.<br><br>12.22 Aur jab (yousuf)
pukhtagi ki umar ko phonch gaye hum ney ussay qooat-e-faisla aur ilm
diya hum neko karon ko issi tarah badla detay hain.<br><br>12.23 Uss
aurat ney jiss kay ghar mein yousuf thay yousuf ko behlana phuslana
shuroo kiya kay woh apney nafs ki nigrani chor dey aur darwazay band
ker kay kehney lagi lo aajao. Yousuf ney kaha Allah ki panah! Woh mera
rab hai mujhay uss ney boht achi tarah rakha hai. Bey insafi kerney
walon ka bhala nahi hota.<br><br>12.24 Uss aurat ney yousuf ki taraf
qasad kiya aur yousuf uss ka qasad kertay agar woh apney perwerdigar ki
daleel na dekhtay yun hi hua iss wastay kay hum uss say buraee aur bey
hayaee door ker den. Be-shak woh humaray chunay huye bandon mein say
tha.<br><br>12.25 Dono darwazay ki taraf doray aur uss aurat ney yousuf
ka kurta peechay ki taraf say kheench ker phaar dala aur darwazay kay
pass hi aurat ka shohar dono ko mill gaya to kehney lagi jo shaks teri
biwi kay sath bura irada keray bus uss ki saza yehi hai kay ussay qaid
ker diya jaye ya aur koi dard naak saza di jaye. <br><br>12.26 Yousuf
ney kaha yeh aurat hi mujhay phusla rahi thi aur aurat kay qabeelay hi
kay aik shaks ney gawahee di kay agar iss ka kurta aagay say phata hua
ho to aurat sachi hai aur yousuf jhoot bolney walon mein say hai.<br><br>12.27 Aur agar iss ka kurat peechay ki janib say phaara gaya hai aur aurat jhooti hai aur yousuf sachon mein say hai.<br><br>12.28
Khawind ney jo dekha kay yousuf ka kurta peeth ki janob say phaara gaya
hai to saaf keh diya kay yeh to tum aurton ki chaal baazi hai be-shak
tumhari chaal baazi both bari hai.<br><br>12.29 Yousuf abb iss baat ko aati jati kero aur (aey aurat) tu apney gunah say toba ker be-shak tu gunehgaron mein say hai.<br><br>12.30
Aur shehar ki aurton mein charcha honey laga kay aziz ki biwi apney
(jawan) ghulam ko apna matlab nikalney kay liye behlaney phuslaney mein
lagi rehti hai inn kay dil mein yousuf ki mohabbat beth gaee hai
humaray khayal mein to woh sarreh gumrahi mein hai.<br><br>12.31 Iss
ney jab unn ki iss pur fareb gheebat ka haal suna to unhen bulwa bheja
aur unn kay liye aik majlis muattab ki aur unn mein say her aik ko aik
churi di. Aur kaha aey yousuf! Inn kay samney chalay aao inn aurton ney
jab ussay dekha to boht bara jana aur apney hath kaat liye aur zaban
say nikal gaya kay hasha-lillah! Yeh insan to hergiz nahi yeh to
yaqeenan koi boht hi buzurg farishta hai.<br><br>12.32 Uss waqt
aziz-e-misir ki biwi ney kaha yehi hain jin kay baray mein tum mujhay
tanay dey rahi thin mein ney her chand iss say apna matlab hasil kerna
chaha lekin yeh baal baal bacha raha aur jo kuch mein iss say keh rahi
hun agar yeh na keray ga to yaqeenan yeh qaid ker diya jayega aur
be-shak yeh boht hi bey izzat hoga.<br><br>12.33 Yousuf (alh-e-salam)
ney dua ki kay aey meray perwerdigar! Jiss baat ki taraf yeh aurten
mujhay bula rahi hain uss say to mujhay jail khana boht pasand hai agar
tu ney inn ka fun fareb mujh say door na kiya to mein to inn ki taraf
maeel hojaonga aur bilkul na danon mein ja milon ga.<br><br>12.34 Uss
kay rab ney uss ki dua qabool kerli aur inn aurton kay dao paich uss
say pher diye yaqeenan woh sunnay wala jannay wala hai.<br><br>12.35
Phir inn tamam nishaniyon ko dekh lenay kay baad unhen yehi maslehat
maloom hui kay yousuf ko kuch muddat kay liye qaid khanay mein rakhen.<br><br>12.36
Uss kay sath do aur jawan bhi qaid khanay mein dakhil huye inn mein say
aik ney kaha kay mein ney khuwab mein apney aap ko sharab nichortay
dekha hai aur doosray ney kaha mein ney apney aap ko dekha hai kay mein
apney sir per roti uthaye huye hun jisay parinday kha rahey hain humen
aap iss ki tabeer batiye humen to aap khoobiyon walay shaks dikhaee
detay hain.<br><br>12.37 Yousuf ney kaha tumhen jo khana diya jata hai
uss kay tumharay pass phonchney say pehlay hi mein tumhen iss ki tabeer
batla doon ga. Yeh sab uss ilm ki badolat hai jo mujhay meray rab ney
sikhaya hai mein ney unn logon ka mazhab chor diya hai jo Allah per
eman nahi rakhtay aur aakhirat kay bhi munkir hain.<br><br>12.38 Mein
apney baap dadon kay deen ka paband hun yani ibrahim-o-ishaq aur yaqoob
kay deen ka humen hergiz yeh saza waar nahi kay hum Allah Taalaa kay
sath kissi ko bhi shareek keren hum per aur tamam aur logon per Allah
Taalaa ka yeh khas fazal hai lekin aksar log na shukri kertay hain.<br><br>12.39 Aey meray qiad khaney kay sathiyo! Kiya mutafarriq kaee aik perwerdigar behtar hain? Ya aik Allah zabardast taqatwar?<br><br>12.40
Uss kay siwa tum jin ko pooja paat ker rahey ho woh sab naam hi naam
hain jo tum ney aur tumharay baap dadon ney khud hi gharr liye hain.
Allah Taalaa ney inn ki koi daleel nazil nahi farmaee farman-rawaee
sirf Allah Taalaa hi ki hai uss ka famaan hai kay rum sab siwaye uss
kay kissi aur ki ibadat na kero yehi deen durust hai lekin aksar log
nahi jantay.<br><br>12.41 Aey meray qaid khaney kay rafiqo! Tum dono
mein say aik to apney badshah ko sharab pilaney per muqarrar hojayega
lekin doosra sooli per charhaya jayega aur parinday uss ka sir noch
noch khayen gay tum dono jiss kay baray mein tehqeeq ker rahey thay uss
kaam ka faisla ker diya gaya.<br><br>12.42 Aur jiss ki nisbat yousuf ka
guman tha kay inn dono mein say yeh choot jayega uss say kaha kay apney
badshah say mera ziker bhi ker dena phir ussay shetan ney apney badshah
say ziker kerna bhula diya aur yousuf ney kaee saal qaid khaney mein hi
kaatay.<br><br>12.43 Badshah ney kaha mein ney khuwab mein dekha hai
kay saat moti taza farba gayen hain jin ko saat laaghar dubli patli
gayen kha rahi hain aur saat baliyan hain hari hari aur doosri saat
bilkul khushk. Aey darbariyo! Meray iss khuwab ki tabeer batlao agar
tum khuwab ki tabeer dey saktay ho.<br><br>12.44 Unhon ney jawab diya
kay yeh to urtay uratay pareshan khuwab hain aur aisay shoreedah
pareshan khuwabon ki tabeer jannay walay hum nahi.<br><br>12.45 Unn do
qadiyon mein say jo raha hua tha ussay muddat kay baad yaad aagaya aur
kehney laga mein tumhen iss ki tabeer batla doon ga mujhay janay ki
ijazat dijiye.<br><br>12.46 Aey yousuf! Aey boht baray sachay yousuf!
Aap humen iss khuwab ki tabeer batlaiye kay saat moti taza gayen hain
jinhen saat dubli patli gayen kha rahi hain aur saat bilkul sabz
khoshay hain aur saat hi doosray bhi bilkul khushk hain takay mein
wapis jaa ker unn logon say kahon kay woh sab jaan len.<br><br>12.47
Yousuf ney jawab diya kay tum saat saal tak pay dar pay lagataar
hasb-e-aadat ghalla boya kerna aur fasal kaat ker ussay baaliyon samet
hi rehney dena siwaye apney khaney ki thori si miqdaar kay.<br><br>12.48
Iss kay baad saat saal nihayat sakht qehat kay aayen gay woh iss
ghallay ko kha jayen gay jo tum ney unn kay liye zakheera rakh chora
tha siwaye uss thoray say kay jo tum rol rakhtay ho.<br><br>12.49 Iss
kay baad jo saal aayega uss mein logon per khoob barish barsaee jayegi
aur uss mein (sheera-e-angoor bhi) khoob nichoren gay.<br><br>12.50 Aur
badshah ney kaha yousuf ko meray pass lao jab qasid yousuf kay pass
phoncha to enhon ney kaha apney badshah kay pass wapis jaa aur uss say
pooch kay unn aurton ka haqeeqi waqiya kiya hai jinhon ney apney hath
kaat liye thay? Unn kay heelay ko (sahih tor per) jannay wala mera
perwerdigar hi hai.<br><br>12.51 Badshah ney poocha aey aurto! Uss waqt
ka sahih waqiya kiya hai jab tum dao fareb kerkay yousuf ko uss ki dili
manshah say behkana chahati thi unhon ney saaf jawab diya kay maaz
Allah hum ney yousuf mein koi buraee nahi paee phir to aziz ki biwi bhi
bol uthi kay abb to sachi baat nithar aaee. Mein ney hi ussay
warghalaya tha uss kay ji say aur yaqeenan woh sachon mein say hai.<br><br>12.52
(yousuf alh-e-salam ney kaha) yeh iss wastay kay (aziz) jaan ley kay
mein ney uss ki peeth peechay uss ki khayanat nahi ki aur yeh bhi kay
Allah dagha baazon kay hathkanday chalney nahi deta.<br><br>12.53 Mein
apney nafs ki pakeezgi biyan nahi kerta. Be-shak nafs to buraee per
ubharney wala hi hai magar yeh kay mera perwerdigar hi apna reham keray
yaqeenan mera paalney wala bari bakhsish kerney wala aur boht meharbani
farmaney wala hai.<br><br>12.54 Badshah ney kaha issay meray pass lao
kay mein ussay apney khas kaamon kay liye muqarrar ker loon phir jab
uss say baat cheet ki to kehney laga kay aap humaray haan aaj say zee
izzat aur amant daar hain.<br><br>12.55 (Yousuf ney) kaha aap mujhay mulk kay khazano per muqarrar ker dijiye mein hifazat kerney wala aur ba khabar hun.<br><br>12.56
Issi tarah hum ney yousuf (alh-e-salam) ko mulk ka qabza dey diya. Kay
woh jahan kahin chahaiye rahey sahey hum jisay chahayen apni rehmat
phoncha detay hain. Hum neko kaaron ka sawab zaya nahi kertay.<br><br>12.57 Yaqeenan eman daron aur perhezgaron ka ukhrawi ajar boht hi behtar hai.<br><br>12.58 Yousuf kay bhai aaye aur yousuf kay pass gaye to uss ney unhen pehchan liya aur unhon ney ussay na pehchana.<br><br>12.59
Jab unhen unn ka asbaab muhayya ker diya to kaha kay tum meray pass
apney uss bhai ko bhi lana j tumharay baap say hai kiya tum ney nahi
dekha kay mein poora naap ker deta hun aur mein hun bhi behtareen
maizbaani kerney walon mein.<br><br>12.60 Pus agar tum ussay ley ker
pass na aaye to meri taraf say tumhen koi naap bhi na milay bulkay tum
meray qarib bhi na phatakna.<br><br>12.61 Unhon ney kaha acha hum uss kay baap ko uss ki babat phuslayen gay aur poori kosish keren gay.<br><br>12.62
Apney khidmat garon say kaha kay inn ki poonji enhi ki boriyon mein
rakh do kay jab lot ker apney ehal-o-ayal mein jayen aur poonjiyon ko
pehchan len to boht mumkin hai kay yeh phir lot ker aayen.<br><br>12.63
Jab yeh log lot ker apney walid kay pass gaye to kehney lagay kay hum
say to ghallay ka naap rok liye gaya. Abb aap humaray sath humaray bhai
ko bhejiye kay hum paymana bhar ker layen hum uss ki nigehbani kay
zimmay daar hain.<br><br>12.64 (Yaqoob alh-e-salam) ney kaha mujhay to
iss ki babat tumhara waisa hi aitbaar hai jaisa kay iss say pehlay iss
kay bhai kay baray mein tha bus Allah hi behtareen hafiz hai aur woh
sab meharbano say bara meharban hai.<br><br>12.65 Jab unhon ney apna
asbaab khola to to apna sarmaya mojood paya jo unn ki janib lota diya
gaya tha. Kehney lagay aey humaray baap humen aur kiya chahaiye.
Dekhiye to yeh humara sarmaya bhi humen wapis lota diya gaya hai. Hum
apney khaandan ko rasad laa den gay aur apney bhai ki nigrani bhi
rakhen gay aur aik oont kay bojh ka ghalla ziyada layen gay. Yeh naap
to boht aasan hai.<br><br>12.66 Yaqoob (alh-e-salam) ney kaha! Mein to
issay hergiz hergiz tumharay sath nahi bhejon ga jabtak tum Allah ko
beech mein rakh ker mujhay qol-o-qarar na do kay tum issay meray pass
phoncha do gay siwaye uss aik soorat kay tum sab giriftaar ker liye
jao. Jab enhon ney pakka qol-o-qarar dey diya to enhon ney kaha kay hum
jo kuch kehtay hain Allah uss per nigehban hai.<br><br>12.67 Aur
(yaqoob alh-e-salam) ney kaha aey meray bacho! Tum sab aik darwazay say
na jana bulkay kaee juda juda darwazon mein say dakhil hona. Mein Allah
ki taraf say aaney wali kissi cheez ko tum say nahi taal sakta. Hukum
sirf Allah hi ka chalta hai. Mera kaamil bharosa ussi per hai aur her
aik bharosa kerney walay ko ussi per bharosa kerna chahaiye.<br><br>12.68
Jab woh unhi raaston say jin ka hukum unn kay walid ney unhen diya tha
gaye kuch na tha kay Allah ney jo baat muqarrar ker di hai woh iss say
unhen zara bhi bacha ley. Magar yaqoob (alh-e-salam) kay dil mein aik
khayal (peda hua) jissay uss ney poora ker liya bila shuba woh humaray
sikhlaye huye ilm ka aalim tha lekin aksar log nahi jantay.<br><br>12.69
Yeh sab jab yousuf kay pass phonch gaye to uss ney apney bhai ko apney
pass bitha liya aur kaha kay mein tera bhai (yousuf) hun pus yeh jo
kuch kertay rahey uss ka kuch ranj na ker.<br><br>12.70 Phir jab unhen
unn ka saman asbaab theek thaak ker kay diya to apney bhai kay asbaab
mein pani ka piyala rakh diya. Phir aik aawaz denay walay ney pukar ker
kaha aey qafilay walo! Tum log to chor ho.<br><br>12.71 Enhon ney unn ki taraf mun pher ker kaha kay tumhari cheez khoi gaee hai?<br><br>12.72
Jawab diya kay shahi paymana gumm hai jo issay ley aaye ussay aik oont
kay bojh ka ghalla milay ga. Iss waday kay mein zaamin hun.<br><br>12.73
Enhon ney kaha Allah ki qasam! Tum ko khoob ilm hai kay hum mulk mein
fasad phelaney kay liye nahi aaye aur na hum chor hain.<br><br>12.74 Enhon ney kaha acha chor ki kiya saza hai agar tum jhootay ho?<br><br>12.75
Jawab diya kay uss ki saza yehi hai kay jiss kay asbaab mein say paya
jaye wohi uss ka badla hai. Hum to aisay zalimon ko yehi saza diya
kertay hain.<br><br>12.76 Pus yousuf ney inn kay saman ki talash kerna
shuroo ki apney bhai kay saman ki talashi say pehlay phir uss paymaney
ko apnay bhai kay saman (zanbeel) say nikala. Hum ney yousuf kay liye
issi tarah yeh tadbeer ki. Uss badshah kay qanoon ki roo say yeh apney
bhai ko na ley sakta tha magar yeh kay Allah ko manzoor ho. Hum jiss
kay chahayen darjay buland ker den her zee ilm per foqiyat rakhney wala
doosra zee ilm mojood hai.<br><br>12.77 Enhon ney kaha kay agar iss ney
chori ki (to koi tajjub ki baat nahi) iss ka bhai bhi pehlay chori ker
chuka hai yousuf (alh-e-salam) ney iss baat ko apney dil mein rakh liya
aur inn kay samney bilkul zahir na kiya. Kaha kay tum bad tar jagah
mein ho aur jo tum biyan kertay ho ussay Allah hi khoob janta hai.<br><br>12.78
Enhon ney kaha aey aziz-e-misir! Iss kay walid boht bari umar kay
bilkul boorhay shaks hain. Aap iss kay badlay hum mein say kissi ko ley
lijiye. Hum dekhtay hain kay aap baray nek nafs hain.<br><br>12.79
Yousuf (alh-e-salam) ney kaha hum ney jiss kay pass apni cheez paee hai
uss kay siwa doosray ki giriftari kerney say Allah ki panah chahatay
hain aisa kerney say to hum yaqeenan na insafi kerney walay hojayen gay.<br><br>12.80
Jab yeh iss say mayus hogaye to tanahee mein beth ker mashwara kerney
lagay. Inn mein jo sab say bara tha uss ney kaha tumhen maloom nahi kay
tumharay walid ney tum say Allah ki qasam ley ker pukhta qol-o-qarar
liya hai aur iss say pehlay yousuf kay baray mein tum kotahi ker chukay
ho. Pus mein to iss sir zamin say na taloo ga jabtak walid shab khud
mujhay ijazat na den ya Allah Taalaa meray iss moamlay ka faisla ker
den wohi behtareen faisla kerney wala hai.<br><br>12.81 Tum sab walid
shab ki khidmat mein wapis jao aur kaho kay abba ji! Aap kay shabzaday
ney chori ki aur hum ney wohi gawahi di thi jo hum jantay thay. Hum
kuch ghaib ki hifazat kerney walay na thay.<br><br>12.82 Aap uss shehar
kay logon say daryaft farma len jahan hum thay aur uss qafilay say bhi
pooch len jiss kay sath hum aaye hain aur yaqeenan hum bilkul sachay
hain.<br><br>12.83 (Yaqoob alh-e-salam ney) kaha yeh to nahi bulkay tum
ney apni taraf say baat bana li pus abb sabar hi behtar hai. Qarib hai
kay Allah Taalaa inn sab ko meray pass hi phoncha dey. Wohi
ilm-o-hikmat wala hai.<br><br>12.84 Phir unn say mun pher liya aur kaha
haaye yousuf! Inn ki aankhen ba waja ranj-o-ghum kay safaid ho chuki
thin aur woh ghum ko dabaye huye thay.<br><br>12.85 Beton ney kaha wallah! Aap hamesha yousuf ki yaad mein hi lagay rahen gay yahan tak kay ghul jayen ya khatam hi ho jayen.<br><br>12.86
Unhon ney kaha mein to apni pareshaniyon aur ranj ki faryad Allah hi
say ker raha hun mujhay Allah ki taraf say woh baaten maloom hain jo
tum nahi jantay.<br><br>12.87 Meray piyaray bacho! Tum jao aur yousuf
(alh-e-salam) ki aur uss kay bhai ki poori talash kero aur Allah ki
rehmat say na umeed na ho. Yaqeenan rab ki rehmat say na umeed wohi
hotay hain jo kafir hotay hain.<br><br>12.88 Phir jab yeh log yousuf
(alh-e-salam) kay pass phonchay to kehney lagay aey aziz! Hum ko aur
humaray khaandan ko dukh phoncha hai. Hum haqeer poonji laye hain pus
aap humen pooray ghallay ka naap dijiye aur hum per kheyraat kijiye
Allah Taalaa kheyraat kerney walon ko badla deta hai.<br><br>12.89 Yousuf ney kaha kay jantay bhi ho kay tum ney yousuf aur uss kay bhai kay sath apni nadani ki halat mein kiya kiya?<br><br>12.90
Unhon ney kaha kiya (waqaee) tu hi yousuf (alh-e-salam) hai. Jawab diya
kay haan mein yousuf (alh-e-salam) hun aur yeh mera bhai hai. Allah ney
hum per fazal-o-karam kiya. Baat yeh hai kay jo bhi perhezgari aur
sabar keray to Allah Taalaa kissi neko kaar ka ajar zaya nahi kerta.<br><br>12.91
Unhon ney kaha Allah ki qasam! Allah Taalaa ney tujhay hum per bartari
di hai aur yeh bhi bilkul sach hai kay hum khata kaar thay.<br><br>12.92 Jawab diya aaj tum per koi malamat nahi. Allah tumhen bakhshay woh sab meharbano say bara meharban hai.<br><br>12.93
Mera yeh kurta tum ley jao aur issay meray walid kay mun per daal do
kay woh dekhney lagen aur aajayen aur apney tamam khaandan ko meray
pass ley aao.<br><br>12.94 Jab yeh qafila juda hua to unn kay walid ney
kaha mujhay to yousuf ki khushboo aarahi hai agar tum mujhay sathyaya
hua qarar na do.<br><br>12.95 Woh kehney lagay kay wallah apney issi puraney khabt mein mubtila hain.<br><br>12.96
Jab khushkhabri denay walay ney phonch ker unn kay mun per woh kurta
dala ussi waqt woh phir say beena hogaye. Kaha! Kiya mein tum say na
kaha kerta tha kay mein Allah ki taraf say woh baaten janta hun jo tum
nahi jantay.<br><br>12.97 Enhon ney kaha abba ji! Aap humaray liye gunahon ki bakhsish talab kijiye be-shal hum qusoor waar hain.<br><br>12.98
Kaha acha mein jald hi tumharay liye apney perwerdigar say bakhsish
maangoo ga woh boht bara bakhshney wala aur nihayat meharbani kerney
wala hai.<br><br>12.99 Jab yeh sara gharana yousuf kay pass phonch gaya
to yousuf ney apney maa baap ko apney pass jagah di aur kaha kay Allah
ko manzoor hai to aap sab aman-o-amaan kay sath misir mein aao.<br><br>12.100
Aur apney takht per apney maa baap ko ooncha bithaya aur sab uss kay
samney sajday mein girr gaye. Tab kaha kay abba ji! Yeh meray pehlay
kay khuwab ki tabeer hai meray rab ney ussay sacha ker dikhaya uss ney
meray sath bara ehsan kiya jab kay mujhay jail khaney say nikala aur
aap logon ko sehra say ley aaya uss ikhtilaaf kay baad jo shetan ney
mujh mein aur meray bhaiyon mein daal diya tha. Mera rab jo chahaye uss
kay liye behtareen tadbeer kerney wala hai. Aur woh boht ilm-o-hikmat
wala hai.<br><br>12.101 Aey meray perwerdigar! Tu ney mujhay mulk ata
farmaya aur tu ney mujhay khuwab ki tabeer sikhlaee. Aey aasman-o-zamin
kay peda kerney walay! Tu hi duniya aur aakhirat mein mera wali (dost)
aur kaar saaz hai tu mujhay islam ki halat mein fot ker aur neko mein
mila dey.<br><br>12.102 Yeh ghaib ki khabron mein say hai jiss ki hum
aap ki taraf wahee ker rahey hain. Aap unn kay pass na thay jab kay
unhon ney apni baat thaan li thi aur woh fareb kerney lagay thay.<br><br>12.103 Go aap laakh chahayen lekin aksar log eman daar na hongay.<br><br>12.104 Aap inn say iss per koi ujrat talab nahi ker rahey hain. Yeh to tamam duniya kay liye niri naseehat hi naseehat hai.<br><br>12.105 Aasmanon aur zamin mein bhot si nishaniyan hain. Jin say yeh mun moray guzr rahey jatay hain.<br><br>12.106 Inn mein say aksar log ba-wajood Allah per eman rakhney kay bhi mushrik hi hain.<br><br>12.107
Kiya woh iss baat say bey khof hogaye hain kay inn kay pass Allah kay
azabon mein say koi aam azab aajaye ya inn per achanak qayamt toot
paray aur woh bey khabar hi hon.<br><br>12.108 Aap keh dijiye kay meri
raah yehi hai. Mein aur meray muttabeyeen Allah ki taraf bula rahey
hain pooray yaqeen aur aetmaad kay sath. Aur Allah pak hai aur mein
mushrikon mein nahi.<br><br>12.109 Aap say pehlay basti walon mein hum
ney jitney rasool bhejay hain sab mard hi thay jinki taraf hum wahee
nazil farmatay gaye. Kiya zamin mein chal phir ker enhon ney dekha nahi
kay inn say pehlay kay logon ka kaisa kuch anjam hua? Yaqeenan aakhirat
ka ghar perhezgaron kay liye boht hi behtar hai kiya phir bhi tum nahi
samajhtay.<br><br>12.110 Yahan tak kay jab rasool na umeed honey lagay
aur woh (qom kay log) khayal kerney lagay kay unhen jhoot kaha gaya
foran hi humari madad unn kay pass aa phonchi jissay hum ney chaha
ussay nijat di gaee. Baat yeh hai kay humara azab gunehgaron say wapis
nahi kiya jata.<br><br>12.111 Unn kay biyan mein aqal walon kay liye
yaqeenan naseehat aur ibrat hai yeh quran jhoot banaee hui baat nahi
bulkay yeh tasdeeq hai unn kitabon ki jo iss say pehlay ki hain khol
khol ker biyan kerney wala hai her cheez ko aur hidayat ko aur rehmat
hai eman daar logon kay liye.</span><span style="font-weight: bold;"></span></body></html>