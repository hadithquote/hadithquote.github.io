<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">34.Surat Sabah</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Sabah Makka mai Nazil hui, is mai chavvan (54) Aayatain hain)<br><br></span><span style="font-weight: bold;">34.01
Tamam tareefen uss Allah kay liye sazawaar hain jiss ki milkiyat mein
woh sab kuch hai jo aasmano aur zamin mein hai aakhirat mein bhi tareef
ussi kay liye hai woh (bari) hikmaton wala aur (poora) khabardaar hai.<br><br>34.02
Jo zamin mein jaye aur jo iss say niklay woh aasman say utray aur jo
charh ker uss mein jaye woh sab say ba-khabar hai. Aur woh meharbaan
nihayat bakhsish wala hai.<br><br>34.03 Kuffaar kehtay hain hum per
qayamat nahi aaye gi. Aap keh dijiyey! Kay mujhay meray rab ki qasam!
Jo aalim-ul-ghaib hai kay woh yaqeenan tum per aaye gi Allah Taalaa say
aik zarray kay barabar ki cheez bhi posheedah nahi na aasmano mein aur
na zamin mein bulkay iss say bhi choti aur bari her cheez khuli kitab
mein mojood hai.<br><br>34.04 Takay woh emaan walon aur neko kaaron ko
bhala badla ata farmaye yehi log hain jin kay liye maghfirat aur izzat
ki rozi hai.<br><br>34.05 Aur humari aayaton ko neecha dikhaney ki
jinhon ney kosish ki hai yeh woh log hain jin kay liye bad-tareen qisam
ka dardnaak azab hai.<br><br>34.06 Aur jinhen ilm hai woh dekh len gay
jo kuch aap ki janib aap kay rab ki taraf say nazil hua hai woh
(sarasir) haq hai aur Allah ghalib khoobiyon walay ki raah ki rehbari
kerta hai.<br><br>34.07 Aur kafiron ney kaha (aao) hum tumhen aik aisa
shaks batlayen jo tumhen yeh khabar phoncha raha hai kay jab tum bilkul
hi reza reza hojao gay to phir say aik naee pedaeesh mein aao gay.<br><br>34.08
(hum nahi keh saktay) kay khud uss ney (hi) Allah per jhoot bandh liya
hai ya ussay deewangi hai bulkay (haqeeqat yeh hai) kay aakhirat per
yaqeen na rakhney walay hi azab mein aur door ki gumrahi mein hain.<br><br>34.09
Kiya pus woh apnay aagay peechay aasman-o-zamin ko nahi dekh rahey?
Agar hum chahayen to enhen zamin mein dhansa den ya inn per aasman kay
tukray gira den yaqeenan iss mein poori daleel hai her uss banday kay
liye jo (dil say) mutawajja ho.<br><br>34.10 Aur hum ney dawood per
apna fazal kiya aey paharo! Iss kay sath raghbat say tasbeeh parha kero
aur parindon ko bhi (yehi hukum hai) aur hum ney iss kay liye loha
naram ker diya.<br><br>34.11 Kay tu poori poori zirhen bana aur joron
mein andaza rakh tum sab nek kaam kiya kero. (yaqeen mano) kay mein
tumharay aemaal dekh raha hun.<br><br>34.12 Aur hum ney suleman kay
liye hawa ko musakkhar ker diya kay subah ki manzil uss ki maheena bhar
ki hoti thi aur shaam ki manzil bhi aur hum ney unn kay liye taanbay ka
chashma baha diya. Aur uss kay rab kay hukum say baaz jinnat uss ki
ma-tehati mein uss kay samney kaam kertay thay aur inn mein say jo bhi
humaray hukum say sirtabi keray hum ussay bharakti hui aag kay azab ka
maza chakhayen gay.<br><br>34.13 Jo kuch suleman chahatay woh jinnat
tayyar ker detay maslan qilay aur mujassmay aur hozon kay barabar lagan
aur choolhon per jami hui mazboot deygen aey aal-e-dawood iss kay
shukriya mein nek amal kero meray bandon mein say shukar guzar banday
kum hi hotay hain.<br><br>34.14 Phir jab hum ney unn per maut ka hukum
bhej diya to unn ki khabar jinnat ko kissi ney na di siwaye ghunn kay
keeray kay jo unn kay asa ko kha raha tha. Pus jab (suleman) gir paray
uss waqt jinno ney jaan liya kay agar woh ghaib daan hotay to iss
zillat kay azab mein mubtila na rehtay.<br><br>34.15 Qom-e-saba kay
liye apni bastiyon mein (qudrat-e-elahee ki) nishani thi unn kay dayen
bayen do baagh thay (hum ney unn ko hukum diya tha kay) apnay rab ki di
hui rozi khao aur uss ka shukar ada kero yeh umdah shehar aur woh
bakhshney wala rab hai.<br><br>34.16 Lekin unhon ney roo-gardani ki to
hum ney unn per zor kay selab (ka paani) bhej diya aur hum ney unn kay
(haray bharay) baaghon kay badlay do (aisay) baagh diye jo bad-maza
mewon walay aur (ba-kasrat) jhao aur kuch bairi kay darakhton walay
thay.<br><br>34.17 Hum ney unn ki na-shukri ka yeh badla unhen diya. Hum (aisi) sakht saza baray baray na-shukron hi ko detay hain.<br><br>34.18
Aur hum ney unn kay aur unn bastiyon kay darmiyan jin mein hum ney
barkat dey rakhi thi chand bastiyan aur (abad) rakhi thin jo bar
sir-e-raah zahir thin aur inn mein chalney ki manzilen muqarrar kerdi
thin inn mein raton aur dino ko ba-aman-o-amaan chaltay phirtay thay.<br><br>34.19
Lekin unhon ney phir kaha kay aey humaray perwerdigar! Humaray safar
door daraz ker day chunkay khud unhon ney apnay hathon apna bura kiya
iss liye hum ney unhen (guzishta) fasano ki soorat mein ker diya aur
unn kay tukray tukray ura diye bila shuba her aik sabar-o-shukar kerney
walay kay liye iss (maajray) boht si ibraten hain.<br><br>34.20 Aur
shetan ney unn kay baray mein apna guman sach ker dikhaya yeh log sab
kay sab uss kay tabeydaar bann gaye siwaye momino ki aik jamaat kay.<br><br>34.21
Shetan ka unn per koi zor (aur dabao) na tha magar iss liye kay hum inn
logon ko jo aakhirat per emaan rakhtay hain zahir ker dein unn logon
mein say jo iss say shak mein hain.aur aap ka rab (her) her cheez per
nigehbaan hai.<br><br>34.22 Keh dijiyey! Kay Allah ka siwa jin jin ka
tumhen gumaan hai (sab) ko pukar lo na unn mein say kissi ko aasmano
aur zamino mein say aik zarray kay ikhtiyar hai na unn ka inn mein koi
hissa hai na unn mein say koi Allah ka madadgar hai.<br><br>34.23
Shifaat (sifarish) bhi uss kay pass kuch nafa nahi deti ba-juz unn kay
jin kay liye ijazat hojaye. Yahan tak kay jab inn kay dilo say
ghabrahat door ker di jati hai to poochtay hain tumharay perwerdigar
ney kiya farmaya jawab detay hain kay haq farmaya aur woh buland-o-bala
aur boht bara hai.<br><br>34.24 Poochiye kay tumhen aasmano aur zamin
say rozi kaun phonchata hai? (khud) jawab dijiye! Kay Allah Taalaa.
(suno) hum ya tum. Ya to yaqeenan hodayat per hain ya khulli gumrahi
mein hain?<br><br>34.25 Keh dijiye! Kay humaray kiye huye gunahon ki
babat tum say koi sawal na kiya jayega na tumharay aemaal ki baaz purs
hum say ki jayegi. <br><br>34.26 Enhen khabar dey dijiye kay hum sab
ko humara rab jama kerkay phir hum mein sachay faislay kerdey ga. Woh
faislay chukaney wala hai aur dana.<br><br>34.27 Keh dijiye! Kay acha
mujhay bhi to unhen dikha do jinhen tum Allah ka shareek thera ker uss
kay sath mila rahey ho aisa hergiz nahi bulkay wohi Allah hai ghalib
ba-hikmat.<br><br>34.28 Hum ney aap ko tamam logon kay liye
khushkhabriyan sunaney wala aur aur daraney wala bana ker bheja hai
haan magar (yeh sahih hai) kay logon ki aksariyat bey ilm hai.<br><br>34.29 Poochtay hain kay woh wada hai kab? Sachay hoto bata do.<br><br>34.30 Jawab dijiye kay waday ka din theek moyyan hai jiss say aik sa&#8217;at na tum peechay hut saktay ho na aagay barh saktay ho.<br><br>34.31
Aur kafiro ney kaha kay hum hergiz na to iss quran ko manay na iss say
pehlay ki kitabon ko! Aey dekhney walay kaash kay tu inn zalimon ko uss
waqt dekhta jab kay yeh apnay rab kay samney kharay huyey aik doosray
ko ilzam dey rahey hongay kamzor log baray logon say kahen gay agar tum
na hotay to hum to momin hotay.<br><br>34.32 Yeh baray log inn kamzoron
ko jawab den gay kay kiya tumharay pass hidayat aa chukney kay baad hum
ney tumhen iss say roka tha? (nahi) bulkay tum (khud) hi mujrim thay.<br><br>34.33
(Iss kay jawab mein) yeh kamzor log inn mutakabbiron say kahen gay
(nahi nahi) bulkay din raat makar-o-faraib say humen Allah kay sath
kufur kerney aur uss kay shareek muqarrar kerney ka tumhara hukum dena
humari bey emaani ka baees hua aur azab ko dekhtay hi sab ka sab dil
mein pashemaan ho rahey hongay aur kafiron ki gardano mein hum toq daal
den gay unhen sirf unn kay kiyey keraye aemaal ka badla diya jayega.<br><br>34.34
Aur hum ney to jiss basti mein jo bhi aagah kerney wala bheja wahan kay
khushaal logon ney yehi kaha kay jiss cheez kay sath tum bhejay gaye ho
hum uss kay sath kufur kerney walay hain.<br><br>34.35 Aur kaha hum maal-o-aulad mein boht barhay huyey hain yeh nahi hosakta kay hum azab diye jayen.<br><br>34.36
Keh dijiye! kay mera rab jiss kay liye chahaye rozi kushada ker deta
hai aur tang bhi ker deta hai lekin aksar log nahi jantay.<br><br>34.37
Aur tumharay maal aur aulad aisay nahi kay tumhen humaray pass
(martabon say) qareeb ker den haan jo emaan layen aur nek amal keren
unn kay liye unn kay aemaal ka dohra ajar hai aur woh nidar-o-bey-khof
ho ker bala khano mein rahen gay.<br><br>34.38 Aur jo log humari
aayaton kay muqablay ki tag-o-do mein lagay rehtay hain yehi hain jo
azab mein pakar ker hazir rakhay jayen gay.<br><br>34.39 Keh dijiye!
kay mera rab apnay bandon mein jiss kay liye chahaye rozi kushada kerta
hai aur jiss kay liye chahata hai tang ker deta hai tum jo kuch bhi
Allah ki raah mein kharach kero gay Allah uss ka (poora poora) badla
dey ga aur woh sab say behtar rozi denay wala hai.<br><br>34.40 Aur inn sab ko Allah uss din jama kerkay farishton say daryaft farmaye ga kay kiya yeh log tumhari ibadat kertay thay.<br><br>34.41
Woh kahen gay teri zaat pak hai aur humara wali to tu hai na kay yeh
bulkay yeh log jinno ki ibadat kiya kertay thay inn mein kay aksar ka
unhi per emaan tha.<br><br>34.42 Pus aaj tum mein say koi (bhi) kiss
kay liye (bhi kissi qisam kay) nafa nuksan ka malik na hoga. Aur hum
zalimo say keh den gay kay iss aag ka maza chakho jissay tum jhutlatay
rahey.<br><br>34.43 Aur jab unn kay samney humari saaf saaf aayaten
parhi jati hain to kehtay hain yeh aisa shaks hai jo tumehn tumharay
baap dada kay maboodon say rok dena chahata hai (iss kay siwa koi baat
nahi) aur kehtay hain kay yeh to ghara hua jhoot hai aur haq inn kay
pass aa chuka phir bhi kafir yehi kehtay rahey kay yeh to khula hua
jadoo hai.<br><br>34.44 Aur inn (makkah walon) ko na to hum ney kitaben
dey rakhi hain jinhen yeh parhtay hon na inn kay pass aap say pehlay
koi aagah kerney wala aaya.<br><br>34.45 Aur inn say pehlay kay logon
ney bhi humari baaton ko jhutlaya tha aur unhen jo hum ney dey rakha
tha yeh to uss kay daswen hissay ko bhi nahi phonchay pus unhon ney
meray rasoolon ko jhutlaya (phir dekh kay) mera azab kaisa (sakht) tha.<br><br>34.46
Keh dijiye! kay mein tumhen sirf aik hi baat ki naseehat kerta hun kay
tum Allah kay wastay (zidd chor ker) do do mill ker ya tanha kharay
hoker socho to sahi tumharay iss rafiq ko koi janoon nahi woh to tumhen
aik baray (sakht) azab kay aaney say pehlay daraney wala hai.<br><br>34.47
Keh dijiye! kay jo badla mein tum say maangon woh tumharay liye hai
mera badla to Allah Taalaa hi kay zimmay hai. Woh her cheez say
ba-khabar (aur mutlaa) hai.<br><br>34.48 Keh dijiye! kay mera rab haq (sachi wahee) nazil farmata hai woh her ghaib ka jannay wala hai.<br><br>34.49 Keh dijiye! kay haq aa chuka batil na to pehlay kuch ker saka hai aur na ker sakay ga.<br><br>34.50
Keh dijiye! kay agar mein behak jaon to meray behakney (ka wabaal) mujh
per hi hai aur agar mein raahe-hidayat per hun to ba-sabab iss wahee
kay jo mera perwerdigar mujhay kerta hai woh bara hu sunnay wala aur
boht hi qareeb hai.<br><br>34.51 Aur agar aap (woh waqt) mulahiza keren
jabkay yeh kuffaar ghabraye phiren gay phir nikal bhagney ki koi soorat
na hogi aur qareeb ki jaga say giriftar ker liye jayen gay.<br><br>34.52
Uss waqt kahen gay kay hum iss quran per emaan laye lekin iss qadar
door jaga say (matlooba cheez) kaisay hath aa sakti hai.<br><br>34.53 Iss say pehlay to enhon ney iss say kufur kiya tha aur door daraz say binn dekhay hi phenktay rahey.<br><br>34.54
Inn ki chahaton aur inn kay darmiyan pardah haael ker diya gaya jaisa
kay iss say pehlay bhi inn jaison kay sath kiya gaya woh bhi (inhi ki
tarah) shak-o-taraddud mein (paray huyey) thay.</span><span style="font-weight: bold;"></span></body></html>