<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">17.</span><span style="font-weight: bold;">Surat Bani Israel</span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Bani-Israeel Makka mai Nazil hui, is mai aikso-gyara (111) Aayatain hain) <br><br></span><span style="font-weight: bold;">17.01
Pak hai woh Allah Taalaa jo apney bandey ko raat hi raat mein
masjid-e-haram say masjid-e-aqsa tak ley gaya jiss kay aas pass hum ney
barkat dey rakhi hai iss liye kay ussay apni qudrat kay baaz namoney
deikhayen yaqeenan Allah Taalaa hi khoob sunnay dekhney wala hai.<br><br>17.02
Hum ney musa ko kitab di aur ussay bani israeel kay liye hidayat bana
diya kay tum meray siwa kissi ko apna kaarsaaz na banana.<br><br>17.03 Aey unn logon ki aulad! Jinhen hum ney nooh kay sath sawar ker diya tha woh humara bara hi shukar guzaar banda tha.<br><br>17.04
Hum ney bano islraeel kay liye unn ki kitab mein saaf faisla ker diya
tha kay tum zamin mein doobara fasad barpa kero gay aur tum bari
zabardast ziyadtiyan kero gay.<br><br>17.05 Inn dono wadon mein say
pehlay kay aatay hi hum ney tumharay muqabley per apney banday bhej
diye jo baray hi larakay thay. Pus woh tumharay gharon kay andar tak
phel gaye aur Allah ka yeh wada poora hona hi tha.<br><br>17.06 Phir
hum ney unn per tumhara ghalba dey ker tumharay din pheray aur maal aur
aulad say tumhari madad ki aur tumehn baray juthay wala bana diya.<br><br>17.07
Agar tum ney achay kaam kiye to khud apney hi faeeday kay liye aur agar
tum ney buraiyan kin to bhi apney hi liye phir jab doosray waday ka
waqt aaya (to hum ney doosray bandon ko bhej diya takay) woh tumharay
chehray bigar den aur pehli dafa ki tarah phir ussi masjid mein ghuss
jayen. Aur jiss jiss cheez per qaboo payen tor phor ker jarr say ukhar
den.<br><br>17.08 Umeed hai kay tumhara rab tum per reham keray. Haan
agar tum phir bhi wohi kerney lagay to hum bhi doobara aisa hi keren
gay aur hum ney munkiron kay qaid khana jahannum ko bana rakha hai.<br><br>17.09
Yaqeenan yeh quran woh raasta dikhata hai jo boht hi seedha hai aue
eman walon ko jo nek aemaal kertay hain iss baat ki khushkhabri deta
hai kay unn kay liye boht bara ajar hai.<br><br>17.10 Aur yeh kay jo log aakhirat per yaqeen nahi rakhtay unn kay liye hum ney dardnaak azab tayyar ker rakha hai.<br><br>17.11 Aur insan buraee ki duayen mangney lagta hai bilkul iss ki apni bhalaee ki dua ki tarah insan hai hi bara jald baaz.<br><br>17.12
Hum ney raat aur din ko apni qudrat ki nishaniyan banaee hain raat ki
nishani ko to hum ney bey noor ker diya hai aur din ki nishani ko
roshan banaya hai takay tum apney rab ka fazal talash ker sako aur iss
liye bhi kay barson ka shumar aur hisab maloom ker sako aur her her
cheez ko hum ney boht tafseel say biyan farma diya hai.<br><br>17.13
Hum ney her insan ki buraee bhalaee ko uss kay galay laga diya hai aur
baroz qayamat hum uss kay samney uss ka naam-e-aemaal nikalen gay
jissay woh apney upper khulla hua paa ley ga.<br><br>17.14 Ley! Khus hi apni kitab aap parh ley. Aaj to tu aap hi apna khud hisab lenay ko kafi hai.<br><br>17.15
Jo raah-e-raast hasil kerley woh khud apney hi bhalay kay liye raah
yafta hota hai aur jo bhatak jaye uss ka bojh ussi kay upper hai koi
bojh wala kissi aur ka bojh apney upper na laaday ga aur humari sunnat
nahi kay rasool bhejney say pehlay hi azab kerney lagen.<br><br>17.16
Aur jab hum kissi basti ki halakat ka irada ker letay hain to wahan kay
khushaal logon ko (kuch) hukum detay hain aur woh uss basti mein khulli
na-farmani kerney lagtay hain to unn per (azab) ki baat sabit hojati
hai phir hum ussay tabah-o-barbad ker detay hain.<br><br>17.17 Hum ney
nooh kay baad bhi boht si qomen halak kin aur tera rab apney bandon kay
gunahon say kafi khabardaar aur khoob dekhney wala hai.<br><br>17.18
Jiss ka irada sirf iss jaldi wali duniya (fori faeeda) ka hi ho ussay
hum yahan jiss qadar jiss kay liye chahayen sirdast detay hain bil
aakhir uss kay liye jahannum muqarrar ker detay hain jahan woh burray
halon dhutkara hua dakhil hoga.<br><br>17.19 Aur jiss ka irada aakhirat
ka ho aur jaisi kosish uss kay liye honi chahaye woh kerta bhi ho aur
woh baa eman bhi ho pus yehi log hain jin ki kosish ki Allah kay haan
poori qadar daani ki jaye gi.<br><br>17.20 Her aik ko hum ba-hum
phonchaye jatay hain enhen bhi aur unhen bhi teray perwerdigar kay
inamaat mein say. Teray perwerdigar ki bakhsish ruki hui nahi hai.<br><br>17.21
Dekhlay kay inn mein aik ko aik per hum ney kiss tarah fazilat dey
rakhi hai aur aakhirat to darjon mein aur bhi barh ker hai aur fazilat
kay aetbaar say bhi boht bari hai.<br><br>17.22 Allah kay sath kissi aur ko mabood na thehra kay aakhirish tu buray halon bey kus hoker beht rahey ga.<br><br>17.23
Aur tera perwerdigar saaf saaf hukum dey chuka hai kay tum uss kay siwa
kissi aur ki ibadat na kerna aur maa baap kay sath ehsan kerna. Agar
teri mojoodgi mein inn mein say aik ya yeh dono burhapay ko phonch
jayen to unn kay aagay uff tak na kehna na unhen daant dapat kerna
bulkay unn kay sath adab-o-ehtram say baat cheet kerna.<br><br>17.24
Aur aajzi aur mohabbat kay sath unn kay samney tawazo ka bazoo pust
rakhay rakhna aur dua kertay rehna kay aey meray perwerdigar! Inn per
waisa hi reham ker jaisa enhon ney meray bachpan mein meri perwerish ki
hai.<br><br>17.25 Jo kuch tumharay dilon mein hai ussay tumhara rab
bakhoobi janta hai agar tum nek ho to woh to tujoo kerney walon ko
bakhshney wala hai. <br><br>17.26 Aur rishtay daaron ka aur miskeenon aur musafiron ka haq ada kertay raho aur israaf aur bey jaa kharch say bacho.<br><br>17.27 Bey jaa kharch kerney walay shetano kay bhai hain. Aur shetan apney perwerdigar ka bara hi na shukra hai.<br><br>17.28
Aur agar tujhay inn say mun pher lena paray apney rab ki iss rehmat ki
justujoo mein jiss ki tu umeed rakhta hai to bhi tujhay chahiye kay
umdagi aur narmi say unhen samjha dey.<br><br>17.29 Apna hath apni
gardan say bandha hua na rakh aur na ussay bilkul hi khol dey kay phir
malamat kiya hua dar manda beth jaye.<br><br>17.30 Yaqeenan tera rab
jiss kay liye chahaye rozi kushada ker deta hai aur jiss kay liye
chahaye tang. Yaqeenan woh apney bandon say baa khabar aur khoob
dekhney wala hai.<br><br>17.31 Aur muflisi kay khof say apni aulado ko
naa maar dalo unn ko aur tum ko hum rozi detay hain . yaqeenan inn ka
qatal kerna kabeera gunah hai.<br><br>17.32 Khabrdaar zinna kay qareeb bhi na phatakna kiyon kay woh bari bey hayaee hai aur boht hi buri raah hai.<br><br>17.33
Aur kissi jaan ko jiss ka maarna Allah ney haram ker diya hai hergiz na
haq qatal na kerna aur jo shaks mazloom honey ki soorat mein maar dala
jaye hum ney uss kay waris ko taqat dey rakhi hai pus ussay chahiye kay
maar dalney mein ziyadti na keray be-shak woh madad kiya gaya hai.<br><br>17.34
Aur yateem kay maal kay qareeb bhi na jao ba-juz uss tareeqay kay jo
boht hi behtar ho yahan tak kay woh apni balooghat ko phonch jaye aur
waday pooray kero kiyon kay qol-o-qarar ki baaz purs honey wali hai.<br><br>17.35
Aur jab naapney lago to bharpoor paymaney say naapo aur seedhi tarazoo
say tola kero. Yehi behtar hai aur anjam kay lehaz say bhi boht acha
hai.<br><br>17.36 Jiss baat ki tujhay khabar hi na ho uss kay peechay
mat parr. Kiyon kaan aur aankh aur dil inn mein say her aik say pooch
gooch ki janey wali hai.<br><br>17.37 Aur zamin mein akar ker na chal kay na to tu zamin ko phaar sakta hai aur na lambai mein paharon ko phonch sakta hai.<br><br>17.38 Inn sab kaamon ki buraee teray rab kay nazdeek (sakht) na pasand hai.<br><br>17.39
Yeh bhi munjmila uss wahee kay hai jo teri janib teray rab ney hikmat
say utari hai tu Allah kay sath kissi aur ko mabood na banana kay
malamat khorda aur raand-e-dargah hoker dozakh mein daal diya jaye.<br><br>17.40
Kiya beton kay liye to Allah ney tumhen chant liya aur khud apney liye
farishton ko larkiyan bana lin? Be-shak tum boht bara bol bol rahey ho.<br><br>17.41 Hum ney to iss quran mein her her tarah biyan farma diya kay log samajh jayen lekin iss say enhen to nafrat hi barhti hai.<br><br>17.42
Keh dijiye! Kay Allah kay siwa aur mabood bhi hotay jaisay kay yeh log
kehtay hain to zaroor woh abb tak malik-e-arsh ki janib raah dhoond
nikaltay.<br><br>17.43 Jo kuch yeh kehtay hain iss say woh pak aur bala tar boht door aur boht buland hai.<br><br>17.44
Saton aasman aur zamin aur jo bhi inn mein hai ussi ki tasbeeh ker
rahey hain. Aisi koi cheez nahi jo ussay pakeezgi aur tareef kay sath
yaad na kerti ho.haan yeh sahih hai kay tum uss ki tasbeeh samajh nahi
saktay. Woh bara burbaar aur bakhshney wala hai.<br><br>17.45 Tu jab
quran parhta hai hum teray aur unn logon kay darmiyan jo aakhirat per
yaqeen nahi rakhtay aik posheeda hijab daal detay hain.<br><br>17.46
Aur inn kay dilon per hum ney pardey daal diye hain kay woh issay
samjhen aur inn kay kano mein bojh aur jab tu sirf Allah hi ka zikar
uss ki toheed kay sath iss quran mein kerta hai to woh roo gardani
kertay peeth pher ker bhag kharay hotay hain.<br><br>17.47 Jiss gharz
say woh log issay suntay hain unn (ki niyaton) say hum khoob aagah hain
jab yeh aap ki taraf kaan lagaye huye hotay hain tab bhi aur yeh
mashwara kertay hain tab bhi jab kay zalim kehtay hain kay tum uss ki
tabeydaari mein lagay huye ho jin per jadoo ker diya gaya hai.<br><br>17.48
Dekhen to sahih aap kay liye kiya kiya misalen biyan kertay hain pus
woh behak rahey hain. Abb to raah pana inn kay bus mein nahi raha.<br><br>17.49
Enhon ney kaha kay kiya jab hum haddiyan aur (mitti hoker) reza reza
hojayen gay to kiya hum azz sir-e-no peda ker kay phir doobara utha
kharay kerdiye jayen gay.<br><br>17.50 Jawab dijiye kay tum pathar bann jao ya loha.<br><br>17.51
Ya koi aur aisi khulqat jo tumharay dilon mein boht hi sakht maloom ho
phir woh yeh poochen kay kaun hai jo doobara humari zindagi lotaye? Aap
jawab dey den kay wohi Allah jiss ney tumhen awal martaba peda kiya iss
per woh apney sir hila hila ker aap say daryaft keren gay kay acha yeh
hai kab? To aap jawab dey den kay kiya ajab kay woh (sa&#8217;at) qareeb hi
aan lagi ho.<br><br>17.52 Jiss din woh tumhen bulaye ga tum uss ki
tareef kertay huye tameel-e-irshad kero gay aur gumaan kero gay kay
tumhara rehna boht hi thora hai.<br><br>17.53 Aur meray bandon say keh
dijiye kay woh boht hi achi baat mun say nikala keren kiyon kay shetan
aapas mein fasad dalwata hai. Be-shak shetan insan ka khulla dushman
hai.<br><br>17.54 Tumhara rab tum say ba-nisbat tumharay boht ziyada
jannay wala hai woh agar chahaye to tum per reham ker dey ya agar woh
chahaye tumhen azab dey. Hum ney aap ko inn ka zaimay daar thehra ker
nahi bheja.<br><br>17.55 Aasamno-o-zamin mein jo bhi hai aap ka rab sab
ko bakhoobi janta hai. Hum ney baaz payghumbaron ko baaz per behtari
aur bartari di hai aur dawood ko zaboor hum ney ata farmaee hai.<br><br>17.56
Keh dijiye kay Allah kay siwa jinhen tum mabood samajh rahey ho unhen
pukaro lekin na to woh tum say kissi takleef ko door ker saktay hain
aur na badal saktay hain.<br><br>17.57 Jinhen yeh log pukartay hain
khud woh apney rab kay taqarrub ki justujoo mein rehtay hain kay inn
mein say kaun ziyada nazdeek hojaye woh khud uss ki rehmat ki umeed
rakhtay aur uss kay azab say khifzada rehtay hain (baat bhi yehi hai)
kay teray rab ka azab darney ki cheez hi hai.<br><br>17.58 Jitni bhi
bastiyan hain hum qayamat kay din say pehlay pehlay ya to unhen halak
ker denay walay hain ya sakht tar azab denay walay hain. Yeh to kitab
mein likha ja chuka hai.<br><br>17.59 Humen nishanaat (mojzaat) kay
nazil kerney say rok sirf issi ki hai kay aglay log enhen jhutla chuken
hain hum ney samoodiyon ko bator baseerat kay oontni di lekin unhon ney
uss per zulm kiya hum to logon ko dhamkaney kay liye hi nishaniyan
bhejtay hain.<br><br>17.60 Aur yaad kero jabkay hum ney aap say farma
diya kay aap kay rab ney logon ko gher liya hai. Jo roya (any royat)
hum ney aap ko dikhaee thi woh logon kay liye saaf aazmaeesh hi thi aur
issi tarah woh darakht bhi jiss say quran mein izhar-e-nafrat kiya gaya
hai. Hum unehn dara rahey hain lekin yeh unhen aur bari sirkashi mein
barha raha hai.<br><br>17.61 Aur jab hum ney farishton ko hukum diya
kay adam ko sajda kero to iblees kay siwa sab ney kiya uss ney kaha
kiya mein ussay sajda keroon jissay tu ney mitti say peda kiya hai.<br><br>17.62
Acha dekh ley issay tu ney mujh per buzrugi to di hai lekin agar mujhay
bhi qayamat tak tu ney dheel di to mein iss ki aulad ko ba-juz boht
thoray logon kay apney bus mein kerloon ga.<br><br>17.63 Irshad hua kay jaa inn mein say jo bhi tera tabeydaar hojayega to tum sab ki saza jahannum hai jo poora poora badla hai.<br><br>17.64
Inn mein say tu jissay bhi apni aawaz say behka sakay behka ley aur inn
per apney sawar aur piyaday charha laa aur inn kay maal aur aulad mein
say apna bhi sajha laga aur enhen jhootay waday dey ley. Inn say jitney
bhi waday shetan kay hotay hain sab kay sab sirasir fareb hain.<br><br>17.65 Meray sachay bandon per tera koi qaboo aur bus nahi. Tera rab kaarsaazi kerney wala kafi hai.<br><br>17.66
Tera perwerdigar woh hai jo tumharay liye darya mein kashtiyan chalata
hai takay tum uss ka fazal talash kero. Won tumharay upper boht hi
meharbaan hai.<br><br>17.67 Aur samandaron mein musibat phonchtay hi
jinhen tum pukartay thay sab gumm hojatay hain sirf wohi Allah baqi reh
jata hai. Phir jab woh tumhen khushki ki taraf bacha laata hai to tum
mun pher letay ho aur insan bara hi na shukra hai.<br><br>17.68 To kiya
tum iss say bey khof hogaye ho kay tumhen khushki ki taraf (ley jaa ker
zamin) mein dhansa dey ya tum per pathron ki aandhi bhej dey. Phir tum
apney liye kissi nigehbaan ko na paa sako.<br><br>17.69 Kiya tum iss
baat say bey khof hogaye ho kay Allah Taalaa phir tumhen doobara darya
kay safar mein ley aaye aur tum per tez-o-tund hawaon kay jhonkay bhej
dey aur tumharay kufur kay baees tumhen dobo dey. Phir tum apney liye
hum per iss ka dawa (peecha) kerney wala kissi ko na pao.<br><br>17.70
Yaqeenan hum ney aulad-e-adam ko bari izzat di aur unhen khuski aur
tari ki sawariyan din aur unhen pakeeza cheezon ki roziyan din aur apni
boht si makhlooq per unhen fazilat ata farmaee.<br><br>17.71 Jiss din
hum her jamat ko uss kay paishwa samet bulayen gay. Phir jin ka bhi
aemaal nama dayen hath mein dey diya gaya woh to shoq say apna
naam-e-aemaal parheny lagen gay aur dhagay kay barabar (zarra barabar)
bhi zulm na kiye jayen gay.<br><br>17.72 Aur jo koi iss jahan mein andha raha woh aakhirat mein bhi andha aur raastay say boht hi bhatka hua rahey ga.<br><br>17.73
Yeh log aap ko iss wahee say jo hum ney aap per utari hai behkana
chahtay hain kay aap iss kay siwa kuch aur hi humaray naam say ghar
ghara len tab to aap ko yeh log apna wali dost bana letay.<br><br>17.74 Agar hum aap ko sabit qadam na rakhtay to boht mumkin tha kay inn ki taraf qadray qaleel maeel ho hi jatay.<br><br>17.75
Phir to hum bhi aap ko dohra azab duniya ka kertay aur dohra hi maut ka
phir aap to apney liye humaray muqablay mein kissi ko madadgar bhi na
patay.<br><br>17.76 Yeh to aap kay qadam iss sir zamin say ukharaney hi
lagay thay kay aap ko iss say nikal den. Phir yeh bhi aap kay baad boht
hi kum thehar patay.<br><br>17.77 Aisa hi dastoor unn ka tha jo aap say
pehlay rasool hum ney bhejay aur aap humaray dastoor mein kabhi
radd-o-badal na payen gay.<br><br>17.78 Namaz ko qaeem keren aftab kay
dhalney say ley ker raat ki tareeki tak aur fajar ka quran parhna bhi
yaqeenan fajar kay waqt ka quran parhna hazir kiya gaya hai.<br><br>17.79
Raat kay kuch hissay mein tahajjud ki namaz mein quran ki tilawat keren
yeh ziyadti aap kay liye hai un-qarib aap ka rab aap ko muqam-e-mehmood
mein khara keray ga.<br><br>17.80 Aur dua kiya keren kay aey meray
perwerdigar mujhay jahan ley jaa achi tarah ley jaa aur jahan say nikal
achi tarah nikal aur meray liye apney pass say ghalba aur imdad
muqarrar farma dey.<br><br>17.81 Aur ailaan kerdey kay haq aa chuka aur na haq nabood hogaya. Yaqeenan baatil tha bhi nabood honey wala.<br><br>17.82
Yeh quran jo hum nazil ker rahey hain momino kay liye to sirasir shifa
aur rehmat hai. Haan zalimon kay ba-juz nuksan kay aur koi ziyadti nahi
hoti.<br><br>17.83 Aur insan per jab hum apna inam kertay hain to mun
mor leta hai aur kerwat badal leta hai aur jab issay koi takleef
phonchti hai to woh mayus ho jata hai.<br><br>17.84 Keh dijiye! Kay her
shaks apney tareeqay per aamil hai jo poori hidayat kay raastay per
hain unhen tumhara rab hi bakhoobi jannay wala hai.<br><br>17.85 Aur
yeh log aap say rooh ki babat sawal kertay hain aap jawab dey dijiye
kay rooh meray rab kay hukum say hai aur tumhen boht hi kum ilm diya
gaya hai.<br><br>17.86 Aur agar hum chahayen to jo wahee aap ki taraf
hum ney utari hai sab salb ker len phir aap ko iss kay liye humaray
muqablay mein koi himayati mayassar na aa sakay.<br><br>17.87 Siwaye aap kay rab ki rehmat kay yaqeenan aap per uss ka bara hi fazal hai.<br><br>17.88
Keh dijiye kay agar tamam insan aur kul jinnat mill ker iss quran kay
misil lana chahayen to inn sab say iss kay misil lana na mumkin hai qo
woh (aapas mein) aik doosray kay madadgar bhi bann jayen.<br><br>17.89
Hum ney to iss quran mein logon kay samjhney kay liye her tarah say
tamam misalen biyan ker di hain magar aksat log inkar say baaz nahi
aatay.<br><br>17.90 Enhon ney kaha hum aap per hergiz eman laney kay
nahi ta-waqt-e-kay aap humaray liye zamin say koi chashma jari na ker
den.<br><br>17.91 Ya khud aap kay liye hi koi baagh ho khujooron aur anguron ka aur iss kay darmiyan aap boht si nehren jari ker dikhayen.<br><br>17.92
Ya aap aasman ko hum per tukray tukray ker kay gira den jaisa kay aap
ka guman hai ya aap khud Allah Taalaa ko aur farishton ko humaray
samney laa khara keren.<br><br>17.93 Ya aap kay apney liye koi soney ka
ghar ho jaye ya aap aasman per charh jayen aur hum to aap kay charh
janey ka bhi uss waqt tak hergiz yaqeen nahi keren gay jab tak aap hum
per koi kitab na utaar layen jissay hum khud parh len aap jawab dey den
kay mera perwerdigar pak hai mein to sirf aik insan hi hun jo rasool
banaya gaya hun.<br><br>17.94 Logon kay pass hidayat phonch chukney kay
baad eman say rokney wali sirf yehi cheez rahi kay unhon ney kaha kiya
Allah ney aik insan ko hi rasool bana ker bheja?<br><br>17.95 Aap keh
den kay agar zamin mein farishtay chaltay phirtay aur rehtay bastay
hotay to hum bhi inn kay pass kissi aasmani farishtay ho ko rasool bana
ker bhejtay.<br><br>17.96 Keh dijiye kay meray aur tumharay darmiyan
Allah Taalaa ka gawah hona kafi hai. Woh apney bandon say khoob aagah
aur bakhoobi dekhney wala hai.<br><br>17.97 Allah jiss ki rehnumaee
keray woh to hidayat yafta hai aur jissay woh raah say bhatka dey na
mumkin hai kay tu uss ka madadgar uss kay siwa kissi aur ko paye aisay
logon ko hum baroz qayamat ondhay mun hashar keren gay daran halankay
woh andhay goongay aur behray hongay unn ka thikana jahannum hoga. Jab
kabhi woh bujhney lagay gi hum unn per ussay aur bharka den gay.<br><br>17.98
Yeh sab humari aayaton say kufur kerney aur uss kehney ka badla hai kay
kiya jab hum hadiyan aur rezay rezay hojayen gay phir hum naee pedaeesh
mein utha kharay kiye jayen gay?<br><br>17.99 Kiya enhon ney iss baat
per nazar nahi ki jiss Allah ney aasman-o-zamin ko peda kiya hai woh
inn jaison ki pedaeesh per poora qadir hai ussi ney inn kay liye aik
aisa waqt muqarrar ker rakha hai jo shak-o-shubay say yaksar khali hai
lekin zalim log inkar kiye baghair rehtay hi nahi.<br><br>17.100 Keh
dijiye kay agar bil farz tum meray rab ki rehmaton kay khazanon kay
malik bann jatay to tum uss waqt bhi uss kay kharch ho janey kay khof
say uss ko rokay rakhtay aur insan hai hi tang dil.<br><br>17.101 Hum
ney musa ko no moajzzay bilkul saaf saaf ata farmaye tu khud hi bani
isaeel say pooch ley kay jab woh inn kay pass phonchay to firaon bola
kay aey musa! Meray khayal mein to tujh per jadoo ker diya gaya hai.<br><br>17.102
Musa ney jawab diya kay yeh to tujhay ilm ho chuka hai kay
aasman-o-zamin kay perwerdigar hi ney yeh moajzzay dikhaney samjhaney
ko nazil farmaye hain aey firaon! Mein to samajh raha hun kay tu
yaqeenan barbad-o-halak kiya gaya hai.<br><br>17.103 Aakhri firaon ney
pukhta irada ker liya kay unhen zamin say hi ukher dey to hum ney khud
ussay aur uss kay tamam sathiyon ko gharq ker diya.<br><br>17.104 Iss
ka baad hum ney bani isaraeel say farma diya kay iss sir zamin per tum
raho saho haan jab aakhirat ka wada aaye ga hum tum sab ko samet aur
lapet ker ley aayen gay.<br><br>17.105 Aur hum ney iss quran ko haq kay
sath utara aur yeh bhi haq kay sath utra. Hum ney aap ko sirf
khushkhabri sunaney wala aur daraney wala bana ker bheja hai.<br><br>17.106
Quran ko hum ney thora thora ker kay iss liye utara hai kay aap issay
ba-mohlat logon ko sunayen aur hum ney khud bhi issay ba-tadreej nazil
farmaya.<br><br>17.107 Keh dijiye! Tum iss per eman laao ya na laao
jinehn iss say pehlay ilm diya gaya hai unn kay pass to jab bhi iss ki
tilawat ki jati hai to woh thoriyon kay bal sajda mein gir partay hain.<br><br>17.108 Aur kehtay hain kay humara rab pak hai humaray rab ka wada bila shak-o-shuba poora ho ker rehney wala hi hai.<br><br>17.109
Woh apni thoriyon kay bal rotay huye sajday mein gir partay hain aur
yeh quran unn ki aajzi aur khushoo aur khuzoo barha deta hai.<br><br>17.110
Keh dijiye kay Allah ko Allah keh ker pulkaro ya rehman keh ker jiss
naam say bhi pukaro tamam achay naam ussi kay hain. Na to tu apni namaz
boht buland aawaz say parh aur na bilkul posheeda balkay iss kay
darmiyan ka raasta talash kerley.<br><br>17.111 Aur yeh keh dijiye kay
tamam tareefen Allah hi kay liye hain jo na aulad rakhta hai na apni
badshaat mein kissi ko shareek aur saajhi rakhta hai aur na woh kamzor
hai kay ussay kissi himayati ki zaroorat ho aur tu uss ki poori poori
baraee biyan kerta reh.</span><span style="font-weight: bold;"></span></body></html>