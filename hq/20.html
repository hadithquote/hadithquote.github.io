<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">20.</span><span style="font-weight: bold;">Surat Tahaa</span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Tahaa Makka mai Nazil hui, is mai aikso-paintees (135) Aayatain hain) <br><br></span><span style="font-weight: bold;">20.01 Taahaa<br><br>20.02 Hum ney yeh quran tujh per iss liye nahi utara kay tu mushaqqat mein parr jaye.<br><br>20.03 Bulkay uss ki naseehat kay liye jo Allah say darta hai.<br><br>20.04 Iss ka utarna uss ki taraf say hai jiss ney zamin ko aur buland aasmano ko peda kiya hai.<br><br>20.05 Jo rehman hai arsh per qaeem hai.<br><br>20.06 Jiss ki milkiyat aasmano aur zamin aur inn dono kay darmiyan aur (kurra-e-khak) kay neechay ki her aik cheez per hai.<br><br>20.07 Agar tu unchi baat kahey to woh to her aik posheeda bulkay posheeda say posheeda tar cheez ko bhi ba-khoobi janta hai.<br><br>20.08 Wohi Allah hai jiss kay siwa koi mabood nahi behtareen naam ussi kay hain.<br><br>20.09 Tujhay musa (alh-e-salam) ka qissa bhi maloom hai?<br><br>20.10
Jabkay uss ney aag dekh ker apney ghar walon say kaha kay tum zara si
dare thehar jao mujhay aag dikhaee di hai. Boht mumkin hai kay mein iss
ka koi angara tumharay pass laon yaa aag kay pass say rastay ki itlaa
paon.<br><br>20.11 Jab woh wahan phonchay to awaz di gaee aey musa!<br><br>20.12 Yaqeenan mein hi tera perwerdigar hun to tu apni jootiyan utar dey kiyon kay tu pak maidan-e-toowa mein hai.<br><br>20.13 Aur mein ney tujhay muntakhib ker liya hai abb jo wahee ki jaye ussay kaan laga ker sunn.<br><br>20.14
Be-shak mein hi Allah hun meray siwa ibadat kay laeeq aur koi nahi pus
tu meri hi ibadat ker aur meri yaad kay liye namaz qaeem rakh.<br><br>20.15
Qayamat yaqeenan aaney wali hai jissay mein posheeda rakhna chahata hun
takay her shaks ko woh badla diya jaye jo uss ney kosish ki ho.<br><br>20.16
Pus abb iss kay yaqeen say tujhay koi aisa shaks rok na dey jo iss per
emaan na rakhta ho aur apni khuawish kay peechay para ho werna tu halak
ho jaye ga.<br><br>20.17 Aey musa terau iss dayen hath mein kiya hai?<br><br>20.18
Jawab diya kay yeh meri lathi hai jiss per mein take lagata hun aur
jiss say mein apni bakriyon kay liye pattay jhaar liya kerta hun aur
bhi iss mein mujhay boht faeeday hain.<br><br>20.19 Farmaya aey musa! Issay hath say neechay daal dey.<br><br>20.20 Daltay hi woh saanp bann ker dorney lagi.<br><br>20.21 Farmaya bey khof ho ker issay pakar ley hum issay ussi pehli si surat mein doobara laa den gay.<br><br>20.22
Aur apna hath apni baghal mein daal ley to woh safaid chamakta hua ho
ker niklay ga lekin baghair kisi aib (aur rog) kay yeh doosra moajzza
hai.<br><br>20.23 Yeh iss liye kay hum tujhay apni bari bari nishaniyan dikhana chahatay hain.<br><br>20.24 Abb tu firaon ki taraf jaa uss ney barri sirkashi macha rakhi hai.<br><br>20.25 Musa (alh-e-salam) ney kaha aey meray perwerdigar! Mera seena meray liye khol dey. <br><br>20.26 Aur meray kaam ko mujh per aasan ker dey.<br><br>20.27 Aur meri zaban ki girah bhi khol dey.<br><br>20.28 Takay log meri baat achi tarah samajh saken.<br><br>20.29 Aur mera wazir meray kunbay mein say ker dey.<br><br>20.30 Yani mera bhai haroon (alh-e-salam) ko.<br><br>20.31 Tu iss say meri kamar kuss dey.<br><br>20.32 Aur ussay mera shareek kaar ker dey.<br><br>20.33 Takay hum dono ba-kasrat teri tasbeeh biyan keren.<br><br>20.34 Aur ba-kasrat teri yaad keren.<br><br>20.35 Be-shak tu humen khoob dekhney bhalney wala hai.<br><br>20.36 Janab baari taalaa ney farmaya musa teray tamam sawalaat poora ker diye gaye.<br><br>20.37 Hum ney tujh per aik baar aur bhi bara ehsan kiya hai.<br><br>20.38 Jabkay hum ney teri maa ko woh elhaam kiya jiss ka zikar abb kiya jaa raha hai.<br><br>20.39
Kay tu ussay sandooq mein band ker kay darya mein chor dey pus darya
ussay kinaray laa dalay ga aur mera aur khud uss ka dushman ussay ley
ley ga aur mein ney apni taraf ki khaas mohabbat-o-maqbooliyat tujh per
daal di. Takay teri perwerish meri aankhon kay samney ki jaye.<br><br>20.40
(yaad ker) jabkay teri behan chal rahi thi aur keh rahi thi kay agar
tum kaho to mein ussay bata doon jo uss ki nigehbani keray iss tadbeer
say hum ney tujhay phir teri maa kay pass phonchaya kay uss ki aankhen
thandi rahen aur woh ghumgeen na ho. Aur tu ney aik shaks ko maar dala
tha iss per hum ney tujhay ghum say bacha liya gharz hum ney tujhay
achi tarah aazma liya. Phir tu kaee saal tak madiyan kay logon mein
thehra raha phir taqdeer-e-elahee kay mutabiq aey musa! Tu aaya.<br><br>20.41 Aur mein ney tujhay khas apni zaat kay liye pasand farma liya.<br><br>20.42 Abb tu apney bhai samet meri nishaniyan humrah liye huye jaa aur khabdaar meray zikar mein susti na kerna.<br><br>20.43 Tum dono firaon kay pass jao uss ney bari sirkashi ki hai.<br><br>20.44 Ussay narmi say samjhao kay shayad woh samajh ley ya darr jaye.<br><br>20.45
Dono ney kaha aey humaray rab! Humen khof hai kay kahin firaon hum per
koi ziyadti na keray ya apni sirkashi mein barh na jaye.<br><br>20.46 Jawab mila kay tum mutlaqan khof na kero mein tumharay sath hun aur sunta dekhta rahoon ga.<br><br>20.47
Tum iss kay pass jaa ker kaho kay hum teray perwerdigar kay payghumber
hain tu humaray sath bani israeel ko bhej dey inn ki sazayen moqoof
ker. Hum to teray pass teray rab ki taraf say nishani ley ker aaye hain
aur salamti ussi kay liye hai jo hidayat ka paband ho jaye.<br><br>20.48 Humari taraf wahee ki gaee hai kay jo jhutlaye aur roo gardani keray uss kay liye azab hai.<br><br>20.49 Firaon ney poocha kay aey musa! Tum dono ka rab kaun hai?<br><br>20.50 Jawab diya kay humara rab woh hai jiss ney her aik ko uss ki khas surat shakal inayat farmaee phir raah sujha di. <br><br>20.51 Uss ney kaha acha yeh to batao aglay zamaney walon ka haal kiya hona hai.<br><br>20.52 Jawab diya kay inn ka ilm meray rab kay haan kitab mein mojood hai na to mera rab ghalati kerta hai na bhoolta hai.<br><br>20.53
Ussi ney tumharay liye zamin ko farash banaya hai aur iss mein tumharay
chalney kay raastay banaye hain aur aasman say paani bhi wohi barsata
hai phir iss barasaat ki waja say mukhtalif qisam ki paidawaar bhi hum
hi peda kertay hain.<br><br>20.54 Tum khud khao aur apney chopayon ko bhi charao. Kuch shak nahi kay iss mein aqalmandon kay liye boht si nishaniyan hain.<br><br>20.55
Issi zamin mein hum ney tumhen peda kiya aur issi mein phir wapis
lotayen gay aur iss say phir doobara tum sab ko nikal khara keren gay.<br><br>20.56 Hum ney ussay apni sab nishaniyan dikha den lekin phir bhi uss ney jhutalaya aur inkaar ker diya.<br><br>20.57 Kehney laga aey musa! Kiya tu iss liye aaya hai kay humen apnay jadoo kay zor say humaray mulk say bahir nikal dey.<br><br>20.58
Acha hum bhi teray muqablay mein issi jaisa jadoo zaroor layen gay pus
humaray aur apnay darmiyan aik waday ka waqt muqarrar ker ley kay na
hum iss ka khof keren aur na tu saaf maidan mein muqabla ho.<br><br>20.59 Musa (alh-e-salam) ney jawab diya kay zeenat aur jashan kay din ka wada hai aur yeh kay log din charhay hi jama ho jayen.<br><br>20.60 Pus firaon lot gaya aur uss ney apnay hath kanday jama kiye phir aagaya.<br><br>20.61
Musa (alh-e-salam) ney unn say kaha tumhari shamat aa chuki Allah
Taalaa per jhoot aur iftra na bandho kay woh tumhen azabon say maliya
mait ker dey yaad rakho woh kabhi kaamyaab na hoga jiss ney jhooti baat
ghari.<br><br>20.62 Pus yeh log aapas kay mashwaron mein mukhtalif raye ho gaye aur chup ker chupkay chupkay mashwara kerney lagay.<br><br>20.63
Kehney lagay yeh dono mehaz jadoogar hain aur inn ka pukhta irada hai
kay apney jadoo kay zor say tumhen tumharay mulk say nikal bahir keren
aur tumharay behtareen mazhab ko barbaad ker den.<br><br>20.64 To tum bhi apna koi dao utha na rakho phir saff bandi ker kay aao. Jo ghalib aagaya wohi bazi ley gaya.<br><br>20.65 Kehney lagay aey musa! Ya to tu pehlay daal ya hum pehlay dalney walay bann jayen.<br><br>20.66
Jawab diya kay nahi tum hi pehlay dalo. Abb to musa (alh-e-salam) ko
yeh khayal guzrney laga kay unn ki rasiyan aur lakriyan unn kay jadoo
kay zor say dor bhag rahi hain.<br><br>20.67 Pus musa (alh-e-salam) ney apney dil hi dil mein darr mehsoos kiya.<br><br>20.68 Hum ney farmay kuch khof na ker yaqeena tu hi ghalib aur bartar rahey ga.<br><br>20.69
Aur teray dayen hath mein jo hai ussay daal dey kay unn ki tamam
karigari ko woh nigal jaye enhon ney jo kuch banaya hai yeh sirf
jadoogaron kay kartab hain aur jadoogar kahin say bhi aaye kaamyab nahi
hota.<br><br>20.70 Abb to tamam jadoogar sajday mein girr paray aur
pukar uthay kay hum to haroon (alh-e-salam) aur musa (alh-e-salam) kay
rab per emaan laye.<br><br>20.71 Firaon kehnay laga kiya meri ijazat
say pehlay hi tum iss per emaan ley aaye? Yaqeenan yehi tumhara woh
bara buzrug hai jiss ney tum sab ko jadoo sikhaya hai (sunn lo) mein
tumharay hath paon ultay seedhay katwa ker tum sab ko khajoor kay tano
mein sooli per latakwa doon ga aur tumhen poori tarah maloom hojaye ga
kay hum mein say kiss ki maar ziyada sakht aur dairpaa hai.<br><br>20.72
Unhon ney jawab diya kay na-mumkin hai kay hum tujhay tarjeeh den inn
daleelon per jo humaray samney aa chukin aur uss Allah per jiss ney
humen peda kiya hai abb to jo kuch tu kerney wala hai ker guzar tu jo
kuch bhi hukum chala sakta hai wo issi duniyawi zindagi mein hi hai.<br><br>20.73
Hum (iss umeed say) apney perwerdigar per emaan laye kay woh humari
khatayen moaf farma dey aur (khaas ker) kadoogari (ka gunah) jiss per
tum ney humen majboor kiya hai Allah hi behtar aur hamesha baqi rehney
wala hai.<br><br>20.74 Baat yehi hai kay jo bhi gunehagaar bann ker
Allah Taalaa kay haan hazir hoga uss kay liye dozakh hai jahan na maut
hogi na zindagi.<br><br>20.75 Aur jo bhi uss kay pass emaan ki halat
mein hazir hoga aur uss ney aemaal bhi nek kiye hongay uss kay liye
buland-o-bala darjay hain.<br><br>20.76 Hameshgi wali jannaten jin kay
neechay nehren lehren ley rahi hain jahan woh hamesha (hamesha) rahen
gay. Yehi inaam hai her uss shaks ka jo pak hai.<br><br>20.77 Hum ney
musa (alh-e-salam) ki taraf wahee nazil faramee kay tu raton raat meray
bandon ko ley chal aur inn kay liye darya mein khushk raasta bana ley
phir na tujhay kissi kay aa pakarney ka khatra hoga na darr.<br><br>20.78 Firaon ney apney lashkaron samet inn ka taaqqub kiya phir to darya inn sab ko jesa kuch chipa lena chahiye tha chipa liya.<br><br>20.79 Firaon ney apni qom ko gumrahi mein daal diya aur seedha raasta na dikhaya.<br><br>20.80
Aey bani israeel! Dekho hum ney tumhen tumharay dushman say nijat di
aur tum say koh-e-toor ki dayen taraf ka wada kiya aur tum per
mann-o-salwa utara.<br><br>20.81 Tum humari di hui pakeeza rozi khao
aur iss mein hadd say aagay na barho werna tum per mera ghazab nazil
hoga aur jiss per mera ghazab nazil hojaye woh yaqeenan tabah hua.<br><br>20.82 Haan be-shak mein unhen bakhsh denay wala hun jo tauba keren emaan layen nek amal keren aur raah-e-raast per bhi rahen.<br><br>20.83 Aey musa! Tujhay apni qom say (ghafil kerkay) kaun si cheez jaldi ley aaee?<br><br>20.84 Kaha kay woh log bhi meray peechay hi peechay hain aur mein ney aey rab! Teri taraf jaldi iss liye ki kay tu khush hojaye.<br><br>20.85 Farmaya! Hum ney teri qom ko teray peechay aazmaeesh mein daal diya aur unhen samri ney behka diya.<br><br>20.86
Pus musa (alh-e-salam) sakht ghazab naak hoker ranj kay sath wapis
lotay aur kehnay lagay kay aey meri qom walo! Kiya tum say tumharay
perwerdigar ney nek wada nahi kiya tha? Kiya iss ki muddat tumhen lambi
maloom hui? Bulkay tumhara irada hi yeh hai kay tum per tumharay
perwerdigar ka ghazab nazil ho? Kay tum ney meray waday ka khilaf kiya.<br><br>20.87
Unhon ney jawab diya kay hum ney apney ikhtiyar say aap kay sath waday
ka khilaf nahi kiya. Bulkay hum per zewraat qom kay bojh laad diye gaye
thay unhen hum ney daal diya aur issi tarah samri ney bhi daal diye.<br><br>20.88
Phir uss ney logon kay liye aik bachra nikal khara kiya yaani bachray
ka butt jiss ki gaye ki si awaz bhi thi phir kehney lagay kay yehi
tumhara bhi mabood hai aur musa ka bhi lekin musa bhool gaya hai.<br><br>20.89
Kiya yeh gumrah log yeh bhi nahi dekhtay kay woh to inn ki baat ka
jawab bhi nahi dey sakta aur na inn kay kissi buray bhalay ka ikhtiyar
rakhta hai.<br><br>20.90 Aur haroon (alh-e-salam) ney iss say pehlay hi
inn say keh diya tha aey meri qom walo! Iss bachray say to sirf tumhari
aazmaeesh ki gaee hai tumahra haqeeqi perwerdigar to Allah rehman hi
hai pus tum sab meri tabey daari kero. Aur meri baat mantay chalay jao.<br><br>20.91 Enhon ney jawab diya kay musa (alh-e-salam) ki wapsi tak to hum issi kay mujawar banay bethay rahen gay.<br><br>20.92 Musa (alh-e-salam) kehnay lagay aey haroon! Enhen gumrah hotay hua dekhtay huye tujhay kis cheez ney roka tha.<br><br>20.93 Kay tu meray peechay na aaya. Kiya tu bhi meray farmaan ka na-farmaan bann betha.<br><br>20.94
Haroon (alh-e-salam) ney kaha aey meray maa jaye bhai! Meri darhi na
pakar aur sir kay baal na kheench mujhay to sirf yeh khayal daaman geer
hua kay kahin aap yeh (na) farmayen kay tu ney bani israeel mein
tafarqa daal diya aur meri baar ka intezar na kiya.<br><br>20.95 Musa (alh-e-salam) ney poocha samri tera kiya moamla hai.<br><br>20.96
Uss ney jawab diya kay mujhay woh cheez dikhaee di jo enhen dikhaee na
di to mein ney farstada-e-elahee kay naqsh-e-qadam say aik muthi bhar
li ussay iss mein daal diya issi tarah meray dil ney yeh baat meray
liye bhali bana di.<br><br>20.97 Kaha acha jaa duniya ki zindagi mein
teri saza yehi hai kay tu kehta rehey kay mujhay na choona aur aik aur
bhi wada teray sath hai jo tujh say hergiz na talay ga aur abb tu apney
iss mabood ko bhi dekh lena jiss kay aetikaaf kiye huye tha kay hum
issay jala ker darya mein raiza raiza ura den gay.<br><br>20.98 Asal
baat yehi hai kay tum sab ka mabood-e-bar haq sirf Allah hi hai uss kay
siwa koi parastish kay qabil nahi. Uss ka ilm tamam cheezon per hawi
hai.<br><br>20.99 Issi tarah hum teray samney pehlay ki guzri hui
waardaaten biyan farma rahen hain aur yaqeena hum tujhay apney pass say
naseehat ata farma chukay hain.<br><br>20.100 Iss say jo mun pher ley ga woh yaqeenan qayamat kay din apna bhari bojh laday huye hoga.<br><br>20.101 Jiss mein hamesha hi rahey ga aur inn kay liye qayamat kay din (bara) bojh hai.<br><br>20.102
Jiss din soor phonka jayega aur gunehgaron ko hum uss din (dehshat ki
waja say) neeli peeli aankhon kay sath gher layen gay.<br><br>20.103 Woh aapas mein chupkay chupkay keh rahey hongay kay hum to (duniya mein) sirf dus din hi rahey.<br><br>20.104
Jo kuch woh keh rahey hain uss ki haqeeqat say hum ba-khabar hain inn
mein say sab say ziyada acha raah wala keh raha hoga kay tum to sirf
aik hi din rahey.<br><br>20.105 Woh aap say paharon ki nisbat sawal kertay hain to aap keh den kay enhen mera rab raiza raiza ker kay ura dey ga.<br><br>20.106 Aur zamin ko bilkul humwaar saaf maidan kerkay chor dey ga.<br><br>20.107 Jiss mein to na kahin mor tor dekhay ga na oonch neech.<br><br>20.108
Jiss din log pukarney walay kay peechay chalen gay jiss mein koi kuji
na hogi aur Allah rehman kay samney tamam aawazen pust hojayen gi
siwaye khusur phusur kay tujhay kuch bhi sunaee na dey ga.<br><br>20.109 Uss din sifarish kuch kaam na aaye gi magar jisay rehman hukum dey aur uss ki baat ko pasand farmaye.<br><br>20.110 Jo kuch inn kay aagay peechay hai ussay Allah hi janta hai makhlooq ka ilm uss per hawi nahi hosakta.<br><br>20.111
Tamam chehray uss zinda aur qaeem daeem mudabbir Allah kay samney kamal
aajzi say jhukay huye hongay yaqeenan woh barbaad hua jiss ney zulm
laad liya.<br><br>20.112 Aur jo nek aemal keray aur emaan wala bhi ho to na ussay bey insafi ka khutka hoga na haq talfi ka.<br><br>20.113
Issi tarah hum ney tujh per arabi quran nazil farmaya hai aur tarah
tarah say iss mein darr ka biyan sunaya hai takay log perhezgaar bann
jayen ya inn kay dil mein soch samajh to peda keray.<br><br>20.114 Pus
Allah aali shaan wala sacha aur haqeeqi badshah hai. Tu quran parhney
mein jaldi na ker uss say pehlay kay teri taraf jo wajee ki jati hai
woh poori ki jaye haan yeh dua ker kay perwerdigar! Mera ilm barha.<br><br>20.115 Hum ney adam ko pehlay hi takeedy hukum dey diya tha lekin woh bhool gaya aur hum ney uss mein koi azum nahi paya.<br><br>20.116
Aur jab hum ney farishton say kaha kay adam (alh-e-salam) ko sajjda
kero to iblees kay siwa sab ney kiya uss ney saaf inkar ker diya.<br><br>20.117
To hum ney kaha aey adam! Yeh tera aur teri biwi ka dushman hai (khayal
rakhna) aisa na ho kay woh tum dono ko jannat say nikalwa dey key tu
musibat mein par jaye.<br><br>20.118 Yahan to tujhay yeh aaram hai kay na tu bhooka hota hai na nanga.<br><br>20.119 Aur na tu yahan piayasa hota hai na dhoop say takleef uthata hai.<br><br>20.120
Lekin shetan ney ussay waswasa dala kehney laga kay kiya mein tujhay
daeemi zindagi ka darakht aur badshaat batlaon kay jo kabhi purani na
ho.<br><br>20.121 Chunacha inn dono ney uss darakht say kuch kha liya
pus unn kay satar khul gaye aur bahisht kay pattay apney upper taankney
lagay. Adam (alh-e-salam) ney apney rab ki na-farmani ki pus behak gaya.<br><br>20.122 Phir uss kay rab ney nawaza uss ki toba qabool ki aur uss ki rehnumaee ki.<br><br>20.123
Farmaya tum dono yahan say utar jao tum aapas mein aik doosray kay
dushman ho abb tumharay pass jab kabhi meri taraf say hidayat phonchay
to jo meri hidayat ki pairwee keray na to woh behkay ga na takleef mein
paray ga.<br><br>20.124 Aur (haan) jo meri yaad say roo gardani keray
ga uss ki zindagi tangi mein rahey gi aur hum ussay baroz qayamat andha
ker kay uthayen gay.<br><br>20.125 Woh kahey ga kay elahee! Mujhay tu ney andha bana ker kiyon uthaya? Halankay mein to dekhta bhalta tha. <br><br>20.126 (jawab milay ga kay) issi tarah hona chahye tha tu meri aaee hui aayaton ko bhool gaya to aaj tu bhi bhula diya jata hai.<br><br>20.127Hum
aisa hi badla her uss shaks ko diya kertay hain jo hadd say guzar jaye
aur apney rab ki aayaton per emaan na laye aur be-shak aakhirat ka azab
nihayat hi sakht aur baqi rehney wala hai.<br><br>20.128 Kiya inn ki
rehbari iss baat ney bhi nahi ki kay hum ney inn say pehlay boht si
bastiyan halak ker di hain jin kay rehney sehney ki jaga yeh chal phir
rahey hain. Yaqeenan iss mein aqal mandon kay liye boht si nishaniyan
hain.<br><br>20.129 Agar teray rab ki baat pehlay hi say muqarrar shuda aur waqt moyyen kerda na hota to issi waqt azab aa chimatta.<br><br>20.130
Pus inn ki baton per sabar ker aur apney perwerdigar ki tasbeeh aur
tareef biyan kerta reh sooraj nikalney say pehlay aur uss kay dobney
say pehlay raat kay mukhtalif waqton mein bhi aur din kay hisson mein
bhi tasbeeh kerta reh boht mumkin hai kay tu razi ho jaye.<br><br>20.131
Aur apni nighayen hergiz unn cheezon ki taraf na dorana jo hum ney inn
mein say mukhtalif logon ko aaraeesh-e-duniya ki dey rakhi hain takay
unhen iss mein aazma ley teray rab ka diya hua hi (boht) behtar aur
boht baqi rehney wala hai.<br><br>20.132 Apney gharaney kay logon per
namaz ki takeed rakh aur khud bhi iss per jama reh hum tujh say rozi
nahi maangtay bulkay hum khud tujhay rozi detay hain aakhir mein bol
bala perhezgari hi ka hai.<br><br>20.133 Enhon ney kaha kay yeh nabi
humaray pass apney perwerdigar ki taraf say koi nishani kiyon nahi
laya? Kiya inn kay pass agli kitabon ki wazeh daleel nahi phonchi?<br><br>20.134
Aur agar hum iss say pehlay hi enehn azab say halak ker detay to
yaqeenan yeh keh uthtay kay aey humaray perwerdigar tu ney humaray pass
apna rasool kiyon na bheja? Kay hum teri aayaton ki tabeydari kertay
iss say pehlay kay hum zaleel-o-ruswa hotay.<br><br>20.135 Keh dijiye
kay her aik anjam ka muntazir hai pus tum bhi intezar mein raho. Abhi
abhi qata&#8217;an jaan lo gay kay raah-e-raast walay kaun hain aur kaun raah
yafta hain.</span><span style="font-weight: bold;"></span></body></html>