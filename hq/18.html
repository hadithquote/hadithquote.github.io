<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">18.</span><span style="font-weight: bold;">Surat Kaaf</span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Kaahaf Makka mai Nazil hui, is mai aikso-das (110) Aayatain hain)<br><br></span><span style="font-weight: bold;">18.01
Tamam tareefen ussi Allah kay liye saza waar hain jiss ney apney bandey
per yeh quran utara aur iss mein koi kasar baqi na chori.<br><br>18.02
Bulkay her tarah say theek thaak rakha takay apney pass ki saza sakht
saza say hoshiyar ker dey aur eman laney aur nek amal kerney walon ko
khushkhabriyan suna dey kay unn kay liye behtareen badla hai.<br><br>18.03 Jiss mein woh hamesha hamesha rahen gay.<br><br>18.04 Aur unn logon ko bhi dara dey jo kehtay hain kay Allah Taalaa aulad rakhta hai.<br><br>18.05
Dar-haqeeqat na to khud unhen iss ka ilm hai na unn kay baap dadon ko.
Yeh tohmat bari buri hai jo inn kay mun say nikal rahi hai woh nira
jhoot bak rahey hain.<br><br>18.06 Pus agar yeh log iss baat per eman na layen to kiya aap inn kay peechay issi ranj mein apni jaan halak ker dalen gay?<br><br>18.07
Rooy-e-zamin per jo kuch hai hum ney ussay zamin ki ronaq ka baees
banaya hai kay hum enhen aazma len kay inn mein say kaun nek aemaal
wala hai.<br><br>18.08 Iss per jo kuch hai hum ussay aik humwaar saaf maidan ker dalney walay hain.<br><br>18.09 Kiya tu apney khayal mein ghaar aur katbay walon ko humari nishaniyon mein say koi boht ajeeb nishani samjha raha hai?<br><br>18.10
Unn chand no-jawano ney jab ghaar mein panah li to dua ki kay aey
humaray perwerdigar! Humen apney pass say rehmat ata farma aur humaray
kaam mein humaray liye raah yabi ko aasan ker dey.<br><br>18.11 Pus hum ney unn kay kano per ginti kay kaee saal tak issi ghaar mein pardey daal diye.<br><br>18.12
Phir hum ney unehn utha khara kiya kay hum yeh maloom ker len kay dono
giroh mein say uss intehaee muddat ko jo unhon ney guzari kiss ney
ziyada yaad rakhi hai.<br><br>18.13 Hum unn ka sahih waqiya teray
samney biyan farma rahey hain. Yeh chand no-jawan apney rab per eman
laye thay aur hum ney unn ki hodayat mein taraqqi di thi.<br><br>18.14
Hum ney unn kay dil mazboot ker diye thay jabkay yeh uth kharay huye
aur kehney lagay kay humara perwerdigar to wohi hai jo aasman-o-zamin
ka perwerdigar hai na mumkin hai kay hum uss kay siwa kissi aur mabood
ko pukaren agar aisa kiya to hum ney nihayat hi ghalat baat kahi.<br><br>18.15
Yeh hai humari qom jiss ney iss kay siwa aur mabood bana rakhen hain.
Inn ki khudaee ki yeh koi saaf daleel kiyon paish nahi kertay Allah per
jhoot iftra bandhney walay say ziyada zalim kaun hai?<br><br>18.16
Jabkay tum unn say aur Allah kay unn kay maboodon say kinara kash
hogaye to abb tum kissi ghaar mein jaa behto tumhara rab tum per apni
rehmat phela dey ga aur tumharay liye tumharay kaam mein sahoolat
mohiyya ker dey ga.<br><br>18.17 Aap dekhen gay kay aftab ba-waqt tuloo
unn kay ghaar say dayne janob ko jhuk jata hai aur ba-waqt-e-ghuroob
unn kay bayen janib katra jata hai aur woh iss ghaar ki kushada jaga
mein hain. Yeh Allah ki nishaniyon mein say hai. Allah Taalaa jiss ki
raahbari farmaye woh raah-e-raast per hai aur jissay woh gumraah ker
dey na mumkin hai kay aap uss ka koi kaar saaz aur rehnuma paa saken.<br><br>18.18
Aap khayal kertay hain kay woh beydaar hain halankay woh soye huye thay
khud hum hi unhen dayen bayen kerwaten dilaya kertay thay unn ka kutta
bhi chokhat per apney hath paon phelaye huye tha. Agar aap jhank ker
unhen dekhna chahatay to zaroor ultay paon bhag kharay hotay aur unn
kay rob say aap per dehshat chah jati.<br><br>18.19 Issi tarah hum ney
unhen jaga ker utha diya kay aapas meinpooch gooch kerlen. Aik kehney
walay ney kaha kay kiyon bhaee tum kitney dair thehray rahey? Unhon ney
jawab diya kay aik din ya aik din say bhi kum. Kehney lagay kay
tumharay thehray rehney ka ilm ba-khoobi Allah Taalaa hi ko hai. Abb to
tum apney mein say kissi ko apni yeh chandi dey ker shehar bhejo woh
khoob dekh bhaal ley kay shehar ka kaun say khana pakeeza tar hai phir
ussi mein say tumharay liye khaney kay liye ley aaye aur boht ehtiyat
aur narmi barttay aur kissi ko tumhari khabar na honey dey.<br><br>18.20
Agar yeh kafir tum per ghalba paa len to tumhen sangsaar ker den gay ya
tumhen phir apney deen mein lota len gay aur phir tum kabhi bhi
kaamyaab na hosako gay.<br><br>18.21 Hum ney iss tarah logon ko unn kay
haal say aagah ker diya kay woh jaan len kay Allah ka wada bilkul sacha
hai aur qayamat mein koi shuba nahi. Jabkay woh apney amar mein aapas
mein ikhtilaf ker rahey thay kehney lagay inn kay ghaar per aik emaarat
bana lo. Unn ka rab hi unn kay haal ka ziyada aalim hai. Jin logon ney
unn kay baray mein ghalba paya woh kehney lagay kay hum to inn kay aas
pass masjod bana len gay.<br><br>18.22 Kuch log to kahen gay kay
ashaab-e-kahaf teen thay aut chotha unn ka kuta tha. Kuch kahen gay kay
panch thay aur chata unn ka kuta tha ghaib ki baton mein atkal (kay
teer tukkay) chalatay hain kuch kahen gay woh saat hain aur aathwaa unn
ka kuta hai. Aap keh dijiye kay mera perwerdigar unn ki tadaad ko
ba-khoobi jannay wala hai unhen boht hi kum log jantay hain. Pus aap
inn kay muqadmay mein sirf sirsari guftugoo hi keren aur inn mein say
kissi say unn kay baray mein pooch gooch bhi na keren.<br><br>18.23 Aur hergiz hergiz kissi kaam yun na kehna kay mein issay kal keroon ga.<br><br>18.24
Magar sath hi inshaAllah keh lena. Aur jab bhi bhoolay apney
perwerdigar ko yaad ker liya kerna aur kehtay rehna mujhay poosi umeed
hai kay mera rab mujhay iss say bhi ziyada hidayat kay qareeb ki baat
ki rehbari keray.<br><br>18.25 Woh log apney ghaar mein teen so saal tak rahey aur no saal aur ziyada guzaray. <br><br>18.26
Aap keh den Allah hi ko unn kay thehray rehney ki muddat ka ba-khoobi
ilm hai aasmanon aur zaminon ka ghaib sirf ussi ko hasil hai woh kiya
hi acha dekhney aur sunnay wala hai. Siwaye Allah kay unn ka koi
madadgaar nahi Allah Taalaa apney hukum mein kissi ko shareeq nahi
kerta.<br><br>18.27 Teri janib jo teray rab ki kitab wahee ki gaee hai
ussay parhta reh uss ki baton ko koi badalney wala nahi tu uss kay siwa
hergiz hergiz koi panah ki jagah na paye ga.<br><br>18.28 Aur apney aap
ko unhin kay sath rakha ker jo apney perwerdigar ko subha shaam
pukartay hain aur ussi kay chehray kay iraday rakhtay hain (raza mandi
chahatay hain) khabardaar! Teri nigahen unn say na hatney payen kay
dunyawi zindagi kay thaath kay iraday mein lag jaa. Dekh uss ka kehna
na manna jiss kay dil ko hum ney apney zikar say ghafil ker diya hai
aur jo apni khuwaishon kay peechay para hua hai aur jiss ka kaam hadd
say guzar chuka hai.<br><br>18.29 Aur ailaan ker dey kay yeh sirasar
bar-haq quran tumharay rab ki taraf say hai. Abb jo chahaye eman laye
aur jo chahaye kufur keray. Zalimon kay liye hum ney woh aag tayyar ker
rakhi hai jiss ki qanaten unhen gher len gi agar woh faryad rasi
chahayen gay to unn ki faryad rasi uss pani say ki jayegi jo tel ki
talchat jaisa hoga jo chehray bhoon dey ga bara hi bura pani hai aur
bari buri aaram gaah (dozakh) hai.<br><br>18.30 Yaqeenan jo log eman layen aur nek aemaal keren to hum kissi nek amal kerney walay ka sawab zaya nahi kertay.<br><br>18.31
Unn kay liye hameshgi wali jannaten hain inn kay neechay nehren jari
hongi wahan yeh soney kay kangan pehnayen jayen gay aur sabz rang kay
narm-o-bareek aur motay resham kay libas pehnen gay wahan takhton kay
upper takiye lagaye huye hongay. Kiya khoob badla hai aur kiss qadar
umdah aaram gaah hai.<br><br>18.32 Aur enhen unn do shakson ki misal
bhi suna dey jin mein say aik ko hum ney do baagh angooron kay dey
rakhay thay aur jinhen khujooron kay darakhton say hum ney gher rakha
tha aur dono kay darmiyan kheti laga rakhi thi.<br><br>18.33 Dono baagh
apna phal khoob laye aur iss mein kissi tarah ki kami na ki aur hum ney
inn baaghon kay darmiyan nehar jari ker rakhi thi.<br><br>18.34
Al-gharz uss kay pass meway thay aik din uss ney baton hi baton mein
apney sathi say kaha kay mein tujh say ziyada maaldaar hun aur juthay
kay aitbaar say bhi ziyada mazboot hun.<br><br>18.35 Aur yeh apney
baagh mein gaya aur tha apni jaan per zulm kerney wala. Kehney laga kay
mein khayal nahi ker sakta kay kissi waqt bhi yeh barbaad hojaye.<br><br>18.36
Aur na mein qayamat ko qaeem honey wali khayal kerta hun aur agar (bil
farz) mein apney rab ki taraf lotaya bhi gaya to yaqeenan mein (uss
lotney ki jagah) iss say bhi ziyada behtar paon ga.<br><br>18.37 Uss
kay sathi ney uss say baten kertay huye kaha kay kiya to uss (mabood)
say kufur kerta hai jiss ney tujhay mitti say peda kiya. Phir nutfay
say phir tujhay poora aadmi bana diya.<br><br>18.38 Lekin mein to
aqeedah rakhta hun kay wohi Allah mera perwerdigar hai mein apney rab
kay sath kissi ko shareeq na keroon ga.<br><br>18.39 Tu ney apney baagh
mein jatay waqt kiyon na kaha kay Allah ka chaha honey wala hai koi
taqat nahi magar Allah ki madad say agar tu mujhay maal-o-aulad mein
apney say kam dekh raha hai.<br><br>18.40 Boht mumkin hai kay mera rab
mujhay teray iss baagh say bhi behtar dey aur iss per aasmani azab bhej
dey to yeh chatyal aur chikna maidan bann jaye.<br><br>18.41 Ya iss ka pani neechay utar jaye aur teray bus mein na rahey kay tu issay dhoond laye.<br><br>18.42
Aur uss kay (saray) phal gher liye gaye pus woh apney uss kharach per
jo uss ney iss mein kiya tha apney hath malney laga aur woh baagh to
ondha ulta para tha aur (woh shaks) yeh keh raha tha kay kaash! Mein
apney rab kay sath kissi ko bhi shareeq na kerta.<br><br>18.43 Uss ki himayat mein koi jamat na uthi kay Allah say uss ka bachao kerti aur na woh khud hi badla lenay wala bann saka.<br><br>18.44
Yahin say (sabit hai) kay ikhtiyaraat Allah bar-haq kay liye hain woh
sawab denay aur anjam kay aitbaar say both hi behtar hai.<br><br>18.45
Inn kay samney duniya ki zindagi ki misal (bhi) biyan kero jaisay pani
jisay hum aasman say utartay hain iss say zamin ka sabza mila jula
(nikla) hai phir akhir kaar woh choora choora hojata hai jisay hawayen
urayen liye phirti hain. Allah Taalaa her cheez per qadir hai.<br><br>18.46
Maal-o-aulad to duniya ki hi zeenat hai aur (haan) albatta baqi rehney
wali nekiyan teray rab kay nazdeek azrooy-e-sawab aur (aaeenda ki) achi
tawaqqa kay boht behtar hain.<br><br>18.47 Aur jiss din hum paharon ko
chalayen gay aur zamin ko tu saaf khuli hui dekhay ga aur tamam logon
ko hum ikhatta keren gay inn mein say aik ko bhi baqi na choren gay.<br><br>18.48
Aur sab kay sab teray rab kay samney saff basta hazir kiye jayen gay.
Yaqeenan tum humaray pass ussi tarah aaye jiss tarah hum ney tumhen
pehli martaba peda kiya tha lekin tum to issi khayal mein rahey kay hum
hergiz tumharay liye koi waday ka waqt muqarrar keren gay bhi nahi.<br><br>18.49
Aur naam-e-aemaal samney rakh diye jayen gay. Pus tu dekhay ga kay
gunhegar iss ki tehreer say khofzada horahey hongay aur keh rahey
hongay haaye humari kharabi yeh kaisi kitab hai jiss ney koi chota bara
baghair gheray kay baqi hi nahi chora aur jo kuch enhon ney kiya tha
sab mojood payen gay aur tera rab kissi per zulm-o-sitam na keray ga.<br><br>18.50
Aur jab hum ney farishton ko hukum diya kay tum adam ko sajda kero to
iblees kay siwa sab ney sajda kiya yeh jinnon mein say tha uss ney
apney perwerdigar ki na-farmani ki kiya phir bhi tum ussay aur uss ki
aulad ko mujhay chor ker apna dost bana rahey ho? Halankay woh tum sab
ka dushman hai. Aisay zalimon ka kiya hi bura badal hai.<br><br>18.51
Mein ney enhen aasmanon-o-zamin ki pedaeesh kay waqt mojood nahi rakha
tha aur na khud inn ki apni pedaeesh mein aur mein gumraah kerney walon
ko apna madadgaar bananey wala bhi nahi.<br><br>18.52 Aur jiss woh
farmaye ga kay tumharay khayal mein jo meray shareeq thay unhen pukaro!
Yeh pukaren gay lekin unn mein say koi bhi jawab na dey ga hum unn kay
darmiyan halakat ka saman ker den gay.<br><br>18.53 Aur gunehgar
jahannum ko dekh ker samajh len gay kay woh issi mein jhonkay janey
walay hain lekin uss say bachney ki jagah na payen gay.<br><br>18.54
Hum ney iss quran mein her her tareeqay say tamam ki tamam misalen
logon kay liye biyan ker di hain lekin insan sab say ziyada jhagraloo
hai.<br><br>18.55 Logon kay pass hidayat aa chukney ka baad unhen eman
laney aur apney rab say isataghfaar kerney say sirf issi cheez ney roka
kay aglay logon ka sa moamla unhen bhi paish aaye ye unn kay samney
khullam khulla azab aa mojood hojaye.<br><br>18.56 Hum to apney
rasoolon ko sirf iss liye bhejtay hain kay woh khushkhabriyan suna den
aur dara den. Kafir log baatil kay saharay jhagartay hain aur (chahatay
hain kay) iss say haq ko larkhara den enhon ney meri aayaton ko aur jis
cheez say daraya jaye ussay mazaq bana dala hai.<br><br>18.57 Uss say
barh ker zalim kaun hai? Jissay uss kay rab ki aayaton say naseehat ki
jaye woh phir bhi mun moray rahey aur jo kuch uss kay hathon ney aagay
bhej rakha hai ussay bhool jaye be-shak hum ney unn kay dilon per
parday daal diye hain kay woh issay (na) samajhen aur unn kay kanon
mein girani hai go tu unhen hidayat ki taraf bulata rahey lekin yeh
kabhi bhi hidayat nahi paney kay.<br><br>18.58 Tera perwerdigar boht hi
baskhsish wala aur meharbani wala hai woh agar inn kay aemaal ki saza
mein pakray to be-shak enhen jald hi azab ker dey bulkay inn kay liye
aik waday ki ghari muqarrar hai jiss say woh sirakney ki hergiz jagah
nahi payen gay.<br><br>18.59 Yeh hain woh bastiyan jinhen hum ney unn
kay mazalim ki bina per ghaarat ker diya aur inn ki tabahi ki bhi hum
ney aik miyaad muqarrar ker rakhi thi.<br><br>18.60 Jabkay musa ney
apney no-jawan say kaha kay mein to chalta hi rahoon ga yahan tak kay
do dariyaon kay sangum per phonchon khua mujhay saal-ha-saal chalne
paray.<br><br>18.61 Jab woh dono darya kay sangum per phonchay wahan
apni machli bhool gaye jiss ney darya mein surang jaisa apna raasta
bana liya.<br><br>18.62 Jab yeh dono wahan say aagay barhay to musa ney
apney no-jawan say kaha laa humara khana dey humen to apney iss safar
say sakht takleef uthani pari.<br><br>18.63 Uss ney jawab diya kay kiya
aap ney dekha bhi? Jabkay hum pathar say take laga ker aaram ker rahey
thay wahin mein machli bhool gaya tha dar-asal shetan ney hi mujhay
bhula diya kay mein aap say iss ka zikar keroon. Uss machli ney aik
anokhay tor per darya mein apna raasta bana liya.<br><br>18.64 Musa ney kaha yehi tha jiss ki talash mein hum thay chunacha wahin say apney qadmon kay nishan dhoondtay huye wapis lotay.<br><br>18.65
Pus humaray bandon mein say aik banday ko paya jissay hum ney apney
pass ki khas rehmat ata farma rakhi thi aur ussay apney pass say khas
ilm sikha rakha tha.<br><br>18.66 Iss say musa ney kaha kay mein aap ki
tabeydaari keroon? Kay aap mujhay iss nek ilm ko sikha den jo aap ko
sikhaya gaya hai.<br><br>18.67 Uss ney kaha aap meray sath hergiz sabar nahi ker saktay.<br><br>18.68 Aur jiss cheez ko aap ney apney ilm mein na liya ho uss per sabar ker bhi kaisay saktay hain?<br><br>18.69
Musa ney jawab diya kay inshaAllah aap mujhay sabar kerney wala payen
gay aur kissi baat mein , mein aap ki na-farmani na keroon ga.<br><br>18.70
Uss ney kaha acha agar aap meray sath hi chalney per israr kertay hain
to yaad rahey kissi cheez ki nisbat mujh say kuch na poochna jabtak kay
mein khud uss ki nisbat koi tazkara na keroon.<br><br>18.71 Phir woh
dono chalay yahan tak kay aik kashti mein sawar huye to uss ney kashti
kay takhtay tor diye musa ney kaha kiya aap issay tor rahey hain takay
kashti walon ko dobo den yeh to aap ney bari (khatarnaak) baat ker di.<br><br>18.72 Uss ney jawab diya kay mein ney to pehlay hi tujh say keh diya tha kay tu meray sath hergiz sabar na ker sakay ga.<br><br>18.73 Musa ney jawab diya kay meri bhool per mujhay na pakriye aur mujhay apney kaam mein tangi na daliye.<br><br>18.74
Phir dono chalay yahan tak kay aik larkay ko paya iss ney ussay maar
dala musa ney kaha kay kiya aap ney aik pak jaan ko baghair kissi jaan
kay ewaz maar dala? Be-shak aap ney to bari na pasandeedah harkat ki.<br><br>18.75 Woh kehney lagay kay mein ney tum say nahi kaha tha kay tum meray humraah reh ker hergiz sabar nahi ker saktay. <br><br>18.76
Musa (alh-e-salam) ney jawab diya agar abb iss kay baad mein aap say
kissi cheez kay baray mein sawal keroon to be-shak aap mujhay apney
sath na rakhna yaqeena aap meri taraf say (hadd) uzur ko phonch chukay.<br><br>18.77
Phir dono chalay aik gaaon walon kay pass aaker unn say khana talab
kiya to unhon ney unn ki mehmandaari say saaf inkar ker diya dono ney
wahan aik deewar paee jo gira hi chahati thi uss ney ussay theek aur
durust ker diya musa (alh-e-salam) kehney lagay agar aap chahatay to
iss per ujrat ley letay.<br><br>18.78 Uss ney kaha bus yeh judaee hai
meray aur teray darmiyan abb mein tujhay inn baton ki asliyat bhi bata
doon ga jiss per tujh say sabar na ho saka.<br><br>18.79 Kashti to
chand miskeeno ki thi jo daya mein kaam kaaj kertay thay. Mein ney uss
mein kuch tor phor kerney ka irada ker liya kiyon kay unn kay aagay aik
badshah tha jo her aik (sahih saalim) kashti ko jabran zabt ler leta
tha.<br><br>18.80 Aur uss larkay kay maa baap eman walay thay. Humen
khof hua kay kahin yeh unhen apni sirkashi aur kufur say
aajiz-o-pareshan na kerdey.<br><br>18.81 Iss liye hum ney chaha kay
unhen unn ka perwerdigar iss kay badlay iss say behtar pakeezgi wala
aur iss say ziyada mohabbat aur piyar wala bacha inayat farmaye.<br><br>18.82
Deewar ka qissa yeh hai kay iss shehar mein do yateem bachay hain jin
ka khazana inn ki iss deewar kay neechay dafan hai inn ka baap bara nek
shaks tha to teray rab ki chahat thi kay yeh dono yateem apni jawani ki
umar mein aaker apna yeh khazana teray rab ki meharbani aur rehmat say
nikal len mein ney apni raye say koi kaam nahi kiya yeh thi asal
haqeeqat unn waqiyaat ki jin per aap say sabar na hosaka.<br><br>18.83
Aap say zulqarnain ka waqiya yeh log daryaft ker rahey hain aap keh
dijiye kay mein unn ka thora sa haal tumhen parh ker sunata hun.<br><br>18.84 Hum ney ussay zamin mein qooat ata farmaee thi aur ussay her cheez kay saman bhi inayat ker diye thay.<br><br>18.85 Woh aik raah kay peechay laga.<br><br>18.86
Yahan tak kay sooraj doobney ki jagah phonch gaya aur ussay aik daldal
kay chashmay mein ghuroob hota hua paya aur iss chashmay kay pass aik
qom ko bhi paya hum ney farma diya kay aey zulqarnain! Ya to tu enhen
takleef phonchaye ya inn kay baray mein tu koi behtareen ravish
ikhtiyar keray.<br><br>18.87 Uss ney kaha jo zulm keray ga ussay to hum
bhi abb saza den gay phir woh apney perwerdigar ki taraf lotaya jayega
aur woh ussay sakht tar azab dey ga.<br><br>18.88 Haan jo eman laye aur
nek aemaal keray uss kay liye to badlay mein bhalaee hai aur hum ussay
apney kaam mein bhi aasani hi ka hukum den gay.<br><br>18.89 Phir woh aur raah kay peechay laga.<br><br>18.90
Yahan tak kay jab sooraj nikalney ki jagah tak phoncha to ussay aik
aisi qom per nikalta hua paya kay unn kay liye hum ney uss say aur koi
oat nahi banaee.<br><br>18.91 Waqiya aisa hi hai aur hum ney uss kay pass ki kul khabron ka ehaata ker rakha hai.<br><br>18.92 Woh phir aik safar kay saman mein laga.<br><br>18.93
Yahan tak kay jab do deewaron kay darmiyan phoncha unn dono kay paray
uss ney aik aisi qom paee jo baat samjhney ka qareeb bhi na thi.<br><br>18.94
Unhon ney kaha aey zulqarnain! Yajoob majooj iss mulk mein (baray
bhari) fasadi hain to kiya hum aap kay liye kuch kharch ka intizam ker
den? (iss shart per kay) aap humaray aur unn kay darmiyan aik deewat
bana den.<br><br>18.95 Uss ney jawab diya kay meray ikhtiyar mein meray
perwerdigar ney jo dey rakha hai wohi behtar hai tum sirf qooat taqat
say meri madad kero.<br><br>18.96 Mein tum mein aur inn mein mazboot
hijab bana deta hun. Mujhay lohay ki chadaren laa do. Yahan tak kay jab
inn dono paharon kay darmiyan deewar barabar kerdi to hukum diya kay
aag tez jalao ta-waqt-e-kay lohay ki inn chadaron ko bilkul aag ker
diyato farmaya meray pass laao iss per pighla hua tanbaa daal doon.<br><br>18.97 Pus to inn mein iss deewar kay upper charhney ki taqat thi aur na iss mein koi soorakh ker saktay thay.<br><br>18.98
Kaha yeh sab meray rab ki meharbani hai haan jab meray rab ka wada
aayega to issay zamin boss ker dey ga be-shak meray rab ka wada sacha
aur haq hai.<br><br>18.99 Uss din hum enhen aapas mein aik doosray mein
gudd madd hotay huye chor den gay aur soor phoonk diya jayega pus sab
ko ikhatha ker kay hum jama ker len gay.<br><br>18.100 Uss din hum jahannum ko (bhi) kafiron kay samney laa khara keren gay. <br><br>18.101 Jin ki aankhen meri yaad say pardey mein thi aur (amar haq) sunn bhi nahi saktay thay.<br><br>18.102
Kiya kafir yeh khayal kiye bethay hain? Kay meray siwa woh meray bandon
ko apna himayati bana len gay? (Suno) hum ney to inn kuffaar ki mehmani
kay liye jahannum ko tayyar ker rakha hai.<br><br>18.103 Keh dijiye kay agar (tum kaho to) mein tumhen bata doon kay ba-aetbaar aemaal sab say ziyada khasaray mein kaun hain?<br><br>18.104
Woh hain kay jinki dunyawi zindagi ki tamam tar kosishen bekar hogaeen
aur woh issi gumaan mein rahey kay woh boht achay kaam ker rahey hain.<br><br>18.105
Yehi woh log hain jinhon ney apney perwerdigar ki aayaton aur uss ki
mulaqat say kufur kiya iss liye unn kay aemaal ghaarat hogaye pus
qayamat kay din hum unn ka koi wazan qaeem na keren gay.<br><br>18.106
Haal yeh hai kay inn ka badla jahannum hai kiyon kay enhon nay kufur
kiya aur meri aayaton aur meray rasoolon ko mazaq mein uaraya.<br><br>18.107 Jo log eman laye aur unhon ney kaam bhi achay kiye yaqeenan unn kay liye al-firdous kay baaghaat ki mehmani hai.<br><br>18.108 Jahan woh humesha raha keren gay jiss jagah ko badalney ka kabhi bhi unn ka irada hi na hoga.<br><br>18.109
Keh dijiye kay agar meray perwerdigar ki baton kay likhney kay liye
samandar sihaee bann jayen to woh bhi meray rab ki baton kay khatam
honey say pehlay hi khatam hojaye ga go hum issi jaisa aur bhi iss ki
madad ko ley aayen.<br><br>18.110 Aap keh dijiye kay mein to tum jaisa
hi aik insan hun. (haan) meri janib wahee ki jati hai kay sab ka mabood
aik hi mabood hai to jisay bhi apney perwerdigar say milney ki aarzoo
ho ussay chahaye kay nek aemaal keray aur apney perwerdigar ki ibadat
mein kissi ko bhi shareeq na keray.</span><span style="font-weight: bold;"></span></body></html>