<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">62.Surat Al Jumaa</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Jumaa Makka mai Nazil hui, is mai gyara (11) Aayatain hain)<br><br></span><span style="font-weight: bold;">62.01
(saari cheezen) jo aasmanon aur zamin mein hain Allah Taalaa ki paki
biyan kerti hain (jo) badshah nihayat pak (hai) ghalib-o-ba hikmat.<br><br>62.02
Wohi hai jiss ney na khuanda logon mein inn hi mein say aik rasool
bheja jo enhen uss ki aayaten parh ker sunata hai aur inn ko pak kerta
hai aur enhen kitab-o-hikmat sikhata hai. Yaqeenan yeh iss say pehlay
khuli gumrahi mein thay.<br><br>62.03 Aur doosron kay liye bhi unhi mein say jo abb tak inn say nahi milay aur wohi ghalib ba hikmat hai.<br><br>62.04 Yeh Allah ka fazal hai jissay chahaye apna fazal dey aur Allah Taalaa boht baray fazal ka maalik hai.<br><br>62.05
Jin logon ko toraat per amal kerney ka hukum diya gaya phir unhon ney
uss per amal nahi kiya unn ki misal uss gadhay ki say hai jo boht si
kitaben laaday ho. Allah ki baaton ko jhutlaney walon ki bari buri
misal hai aur Allah (aisay) zalim qom ko hidayat nahi deta.<br><br>62.06
Keh dijiye kay aey yahudiyo! Agar tumhara daawa hai kay tum Allah kay
dost ho doosray logon kay siwa to tum maut ki tamanna kero agar tum
sachay ho.<br><br>62.07 Yeh kabhi bhi maut ki tamanna na keren gay ba
waja unn aemaal kay jo apney aagay apney haathon bhej rakhay hain aur
Allah zalimon ko khoob janta hai.<br><br>62.08 Keh dijiye kay jiss maut
say tum bhagtay phirtay ho woh to tumhen phonch ker rahey gi pohir tum
sab chupay khulay kay jannay walay (Allah) ki taraf lotaye jao gay aur
woh tumhen tumharay kiye huye tamam kaam batla dey ga.<br><br>62.09 Aey
woh logo jo eman laye ho! Jummay kay din namaz ki azan di jaye to tum
Allah kay ziker kay taraf dor paro aur khareed-o-farokht chor do. Yeh
tumharay haq mein boht hi behtar hai agar tum jantay ho.<br><br>62.10 Phir jab namaz ho chukay to zamin mein phel jao aur Allah ka fazal talash kero takay tum falah paa lo.<br><br>62.11
Aur jab koi soda biktay dekhen ya koi tamasha nazar aajaye to uss ki
taraf dortay jatay hain aur aap ko khara hi chor detay hain aap keh
dijiye kay Allah kay pass jo hai woh khel aur tijarat say behtar hai.
Aur Allah Taalaa behtareen rozi rasan hai.</span><span style="font-weight: bold;"></span></body></html>