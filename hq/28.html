<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">28.Surat Qasass</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Qasass Makka mai Nazil hui, is mai atthasi (88) Aayatain hain) <br><br></span><span style="font-weight: bold;">28.01 Tuaa-Seen-Meem<br><br>28.02 Yeh aayaten hain roshan kitab ki.<br><br>28.03 Hum aap kay samney musa aur firaon ka sahih waqiya biyan kertay hain unn logon kay liye jo emaan rakhtay hain.<br><br>28.04
Yaqeenan firaon ney zamin mein sirkashi ker rakhi thi aur wahan kay
logon ko giroh giroh bana rakha tha aur unn mein say aik firqay ko
kamzor ker rakha tha aur unn kay larkon ko to zibah ker dalta tha aur
unn ki larkiyon ko zinda chor deta tha. Be-shak-o-shuba woh tha hi
mufisdon mein say.<br><br>28.05 Phir humari chahat hui kay hum unn per
karam farmayen jinhen zamin mein bey hadd kamzor ker diya gaya tha aur
hum unhin ko paishwa aur (zamin) ka waris banayen.<br><br>28.06 Aur yeh
bhi kay hum unhen zamin mein qudrat-o-ikhtiyar den aur firaon aur
haamaan aur unn kay lashkeron ko woh dikhayen jiss say woh darr rahey
hain.<br><br>28.07 Hum ney musa (alh-e-salam) ki maa ko wahee ki kay
issay doodh pilati reh aur jab tujhay iss ki nisbat koi khof maloom
hoto issay darya mein baha dena aur koi darr khof ya ranj ghum na kerna
hum yaqeenan issay tumhari taraf lotaney walay hain aur issay apnay
payghumbaron mein bananey walay hain.<br><br>28.08 Aakhir firaon kay
logon ney iss bachay ko utha liya kay aakhir kaar yehi bacha inn ka
dushman hua aur inn kay ranj ka baees bana kuch shak nahi kay firaon
aur haamaan aur unn kay lashkar thay hi khata kaar.<br><br>28.09 Aur
firaon ki biwi ney kaha kay yeh to teri aur meri aankhon ki thandak hai
issay qatal na kero boht mumkin hai kay yeh humen koi faeeda phonchaye
ya hum issay apna hi beta bana len aur yeh log shaoor hi na rakhtay
thay.<br><br>28.10 Musa (alh-e-salam) ki walida ka dil bey qarar hogaya
qareeb thin kay iss waqiyey ko zahir ker detin agar hum unn kay dil ko
dharas na dey detay yeh iss liey kay woh yaqeen kerney walon mein rahey.<br><br>28.11
Musa (alh-e-salam) ki walida ney uss ki behan say kaha kay tu iss kay
peechay peechay ja to woh ussay door hi door say dekhti rahi aur
firaoniyon ko iss ka ilm bhi na hua.<br><br>28.12 Unn kay phonchney say
pehlay hum ney musa (alh-e-salam) per daeeiyon ka doodh haram ker diya
tha. Yeh kehnay lagi kay kiya mein tumhen aisa gharana bataon jo iss
bachay ki tumharay liye perwerish keray aur hon bhi woh iss bachay kay
khair khuwa.<br><br>28.13 Pus hum ney ussay uss ki maa ki taraf wapis
phonchaya takay uss ki aankhen thandi rahen aur aazardah khatir na ho
aur jaan ley kay Allah Taalaa ka wada sacha hai lekin aksar log nahi
jantay.<br><br>28.14 Aur jab musa (alh-e-salam) apni jawani ko phonch
gaye aur pooray tawana hogaye hum ney unhen hikmat-o-ilm ata farmaya
neki kerney walon ko hum issi tarah badla diya kertay hain.<br><br>28.15
Aur musa (alh-e-salam) aik aisay waqt shehar mein aaye jabkay shehar
kay log ghaflat mein thay. Yahan do shakson ko lartay huyey paya yeh
aik to uss kay rafiqon mein say tha aur yeh doosra uss kay dushmanon
mein say uss ki qom walay ney uss kay khilaf jo uss kay dushmanon mein
say tha uss say faryad ki jiss per musa (alh-e-salam) ney uss kay mukka
mara jiss say woh marr gaya musa (alh-e-salam) kehnay lagay yeh to
shetani kaam hai yaqeenan shetan dushman aur khullay tor per behkaney
wala hai.<br><br>28.16 Phir dua kerney lagay aey perwerdigar! Mein ney
khud apnay upper zulm kiya tu mujhay moaf farma dey Allah Taalaa ney
ussay bakhsh diya woh bakhsish aur boht meharbani kerney wala hai.<br><br>28.17
Kehnay lagay aey meray rab! Jesay tu ney mujh per yeh karam farmaya
mein bhi abb hergiz kissi gunehgar ka madadgar na bano ga.<br><br>28.18
Subah hi subah dartay andesha ki halat mein khabren lenay ko shehar
mein gaye kay achanak wohi shaks jiss ney kal unn say madad talab ki
thi unn say faryad ker raha hai. Musa (alh-e-salam) ney uss say kaha
iss mein shak nahi tu to sareeh bey raah hai.<br><br>28.19 Phir jab uss
kay aur apnay dushman ko pakarna chaha woh faryadi kehnay laga kay musa
(alh-e-salam) kiya jissa tarah tu ney kal aik shaks ko qatal kiya hai
mujhay bhi maar dalna chahata hai tu to mulk mein zalim-o-sirkash hona
hi chahata hai aur tera yeh irada hi nahi kay milap kerney walon mein
say ho.<br><br>28.20 Shehar kay parlay kinaray say aik shaks dorta hua
aaya aur kehnay laga aey musa! Yahan kay sardar teray qatal ka mashwara
ker rahey hain pus tu boht jald chala ja mujhay apna khair khuwa maan.<br><br>28.21
Pus musa (alh-e-salam) wahan say khofzada ho ker dekhtay bhaltay nikal
kharay huyey kehnay lagay aey perwerdigar! Mujhay zlimon kay giroh say
bacha ley.<br><br>28.22 Aur jab madiyan ki taraf mutawajja huyey to kehnay lagay mujhay umeed hai kay mera rab mujhay seedhi raah ley chalay ga.<br><br>28.23
Madiyan kay pani per jab aap phonchay to dekha kay logon ki aik jamat
wahan pani pila rahi hai aur do aurten alag khari apnay (janwaron ko)
rokti hui dikhaee den poocha kay tumhara kiya haal hai woh boleen kay
jab tak yeh charwahey wapis na lot jayen hum pani nahi pilatin aur
humaray walid boht bari umar kay boorhay hain.<br><br>28.24 Pus aap ney
khud inn janwaron ko pani pila diya phir saye ki taraf hut aaye aur
kehnay lagay aey perwerdigar! Tu jo kuch bhalaee meri taraf utaray mein
uss ka mohtaj hun.<br><br>28.25 Itnay mein dono aurton mein say aik unn
ki taraf sharam-o-haya say chalti hui aaee kehnay lagi kay meray baap
aap ko bula rahey hain takay aap ney humaray (janwaron) ko jo pani
pilaya hai uss ki ujrat den jab hazrat musa (alh-e-salam) unn kay pass
phonchay aur unn say apna sara haal biyan kiya to woh kehnay lagay abb
na darr tu ney zalim qom say nijat paee.<br><br>28.26 Unn dono mein say
aik ney kaha abba ji! Aap enhen mazdoori per rakh lijiyey kiyon kay
jinhen aap ujrat per rakhen unn mein say sab say behtar woh hai jo
mazboot aur amanat daar ho.<br><br>28.27 Uss buzrug ney kaha mein apni
inn dono larkiyon mein say aik ko aap kay nikkah mein dena chahata hun
iss (mehar per) kay aap aath saal tak mera kaam kaaj keren. Haan agar
aap dus saal pooray keren to yeh aap ki taraf say bator ehsan kay hai
mein yeh hergiz nahi chahata kay aap ko kissi mushaqqat mein dalon
Allah ko manzoor hai to aagay chal ker aap mujhay bhala aadmi payen gay.<br><br>28.28
Musa (lah-e-salam) ney kaha khair to yeh baat meray aur aap kay
darmiyan pukhta hogaee mein inn dono muddaton mein say jissay poora
keron mujh per koi ziyadti na ho hum yeh jo kuch ker rahey hain iss per
Allah (gawah aur) kaar saaz hai.<br><br>28.29 Jab hazrat musa
(alh-e-salam) ney muddat poori ker liaur apnay ghar walon ko ley ker
chalay to koh-e-toor ki taraf aag dekhi. Apni biwi say kehnay lagay
thero! Mein ney aag dekhi hai boht mumkin hai kay mein wahan say koi
khabar laaon ya aag ka koi angara laon takay tum seenk lo.<br><br>28.30
Pus jab wahan phonchay to uss ba-barkat zamin kay maidan kay dayen
kinaray kay darakht mein say awaz diyey gaye kay aey musa! Yaqeenan
mein hi Allah hun saray jahano ka perwerdigar.<br><br>28.31 Aur yeh
(bhi awaz aaee) kay apni laathi daal dey. Phir jab ussay dekha kay woh
saanp ki tarah phan phana rahi hai to peeth pher ker wapis hogaye aur
murr ker rukh bhi na kiya hum ney kaha aey musa! Aagay aa darr mat
yaqeenan tu her tarah aman wala hai.<br><br>28.32 Apnay hath ko apnay
girbaan mein daal woh baghair kisi qisam kay rog kay chamakta hua
niklay ga bilkul safaid aur khof say (bachney kay liye) apnay bazoo
apni taraf mila ley pus yeh dono moajzzay teray liye teray rab ki taraf
say hain firaon aur uss ki jamat ki taraf yaqeenan woh sab kay sab bey
hukum aur na farman log hain.<br><br>28.33 Musa (alh-e-salam) ney kaha
perwerdigar! Mein ney unn ka aik aadmi qatal ker diya tha. Abb mujhay
andesha hai kay woh mujhay bhi qatal ker daalen.<br><br>28.34 Aur mer
bhai haroon (alh-e-salam) mujh say boht ziyada faseeh zaban wala hai tu
ussay bhi mera madadgar bana ker meray sath bhej kay woh mujhay sacha
manay mujhay to khof hai kay woh sab mujhay jhutla den gay.<br><br>28.35
Allah Taalaa ney farmaya kay hum teray bhai kay sath tera bazoo mazboot
ker den gay aur tum dono ko ghalba den gay firaoni tum tak phonch hi na
saken gay ba-sabab humari nishaniyon kay tum dono aur tumhari tabey
daari kerney walay hi ghalib rahen gay.<br><br>28.36 Pus jab unn kay
pass musa (alh-e-salam) humaray diyey huyey khullay moajzzay ley ker
phonchay to woh kehnay lagay yeh to sirf ghara gharaya jadoo hai hum
ney apnay aglay baap dadon kay zamaney mein kabhi yeh nahi suna.<br><br>28.37
Hazrat musa (alh-e-salam) kehnay lagay mera rab taalaa issay khoob
janta hai jo uss kay pass ki hidayat ley ker aata hai aur jiss kay liye
aakhirat ka (acha) anjam hota hai yaqeenan bey insafon ka bhala na hoga.<br><br>28.38
Firaon kehney laga aey darbariyo! Mein to apnay siwa kissi ko tumhara
mabood nahi janta. Sunn aey haamaan! Tu meray liye mitti ko aag say
pakwa phir meray liye aik mehal tameer ker to mein musa kay mabood ko
jhank loon ussay mein to jhooton mein say hi gumaan ker raha hun.<br><br>28.39
Uss ney aur uss kay lashkar ney na-haq tareeqay per mulk mein takabbur
kiya aur samajh liya kay woh humari janib lotaye hi na jayen gay.<br><br>28.40
Bil-aakhir hum ney ussay aur uss kay lashkaron ko pakar liya aur darya
burd ker diya abb dekh ley kay unn gunehgaaron ka anjam kaisa kuch hua?<br><br>28.41
Aur hum ney unhen aisay imam bana diyey kay logon ko jahannum ki taraf
bulayen aur roz-e-qayamat mutlaq madad na kiye jayen.<br><br>28.42 Aur
hum ney iss duniya mein bhi unn kay peechay apni laanat laga di aur
qayamat kay din bhi woh bad-haal logon mein say hongay.<br><br>28.43
Aur unn aglay zamaney walon ko halak kerney kay baad hum ney musa
(alh-e-salam) ko aisi kitab inayat farmaee jo logon kay liye daleel aur
hidayat-o-rehmat ho ker aaee thi takay woh naseehat hasil ker len.<br><br>28.44
Aur toot kay maghribi janib jab kay hum ney musa (alh-e-salam) ko hukum
ehkaam ki wahee phonchaee thi na to tu mojood tha aur na tu dekhney
walon mein say tha.<br><br>28.45 Lekin hum ney boht si naslen peda kin
jin per lambi muddaten guzar gayen aur na tu madiyan kay rehney walon
mein say tha kay unn kay samney humari aayaton ki tilawat kerta bulkay
hum hi rasoolon kay bhejney walay rahey.<br><br>28.46 Aur na tu toor ki
taraf tha jab kay hum ney aawaz di bulkay yeh teray perwerdigar ki
taraf say aik rehmat hai iss liye kay tu unn logon ko hoshiyaar ker dey
jin kay pass tujh say pehlay koi daraney wala nahi phoncha kiya ajab
kay woh naseehat hasil ker len.<br><br>28.47 Agar yeh baat na hoti kay
enhen unn kay apnay hathon aagay bhejay huyey aemaal ki waja say koi
naseehat phonchti to yeh keh uthtay kay aey humaray rab! Tu ney humari
taraf koi rasool kiyon na bheja? Kay hum teri aayaton ki tabeydaari
kertay aur emaan walon mein say ho jatay.<br><br>28.48 Phir jab unn kay
pass humari taraf say haq aa phoncha to kehtay hain kay yeh woh kiyon
nahi diya gaya jesay diyey gaye thay musa (alh-e-salam) acha to kiya
musa (alh-e-salam) ko jo kuch diya gaya tha uss kay sath logon ney
kufur nahi kiya tha saaf kaha tha kay yeh dono jadoogar hain jo aik
doosray kay madadgaar hain aur hum to inn sab kay munkir hain.<br><br>28.49
Kehdey agar sachay hoto tum bhi Allah kay pass say aisi kitab ley aao
jo inn dono say ziyada hidayat wali ho mein ussi ki pairwee keroon ga.<br><br>28.50
Phir agar yeh teri na maney to tu yaqeen ker lay kay yeh sirf apni
khuwaish ki pairwee ker rahey hain. Aur uss say barh ker behka hua kaun
hai? Jo apni khuwaish kay peechay para hua ho baghair Allah ki
rehnumaee kay be-shak Allah Taalaa zalim logon ko hidayat nahi deta.<br><br>28.51 Aur hum barabar pay dar pay logon kay liye apna kalaam bhejtay rahey takay woh naseehat hasil kerlen.<br><br>28.52 Jiss ko hum ney iss say pehlay kitab inayat farmaee woh to uss per bhi emaan rakhtay hain.<br><br>28.53
Aur jab uss ki aayaten unn kay pass parhi jati hain to woh keh detay
hain kay iss kay humaray rab ki taraf say haq honey per humara emaan
hai hum to iss say pehlay hi musalman hain.<br><br>28.54 Yeh apnay kiye
huyey sabar kay badley dohra dohra ajar diye jayen gay. Yeh neki say
badi ko taal detay hain aur hum ney enhen jo dey rakha hai iss mein say
detay rehtay hain.<br><br>28.55 Aur jab bey huda baat kaan mein parti
hai to uss say kinara ker letay hain aur keh detay hain kay humaray
amal humaray liye aur tumharay amal tumharay liye tum per salam ho hum
jahilon say (ulajhna) nahi chahatay.<br><br>28.56 Aap jissay chahayen
hidayat nahi ker saktay bulkay Allah Taalaa hi jissay chahaye hidayat
kerta hai. Hidayat walon say wohi khoob aagah hai.<br><br>28.57 Kehney
lagay kay agar hum aap kay sath hoker hidayat kay tabey daar bann jayen
to hum to apnay mulk say uchak liye jayen kiya hum ney unehn
aman-o-amaan aur hurmat walay haram mein jagah nahi di? Jahan tamam
cheezon kay phal khinchay chalay aatay hain jo humaray pass bator rizk
kay hain lekin inn mein say aksar kuch nahi jantay.<br><br>28.58 Aur
hum ney boht si woh bastiyan tabah kerdin jo apnay aish-o-ishrat mein
itraney lagi thin yeh hain unn ki rehaeesh ki jaghen jo unn kay baad
boht kum hi abad ki gaeen aur hum hi hain aakhir sab kuch kay waris.<br><br>28.59
Tera rab kissi aik basti ko bhi uss waqt tak halak nahi kerta jab tak
kay unn ki kissi bari basti mein apna koi payghumbar nahi bhej dey jo
unehn humari aayaten parh ker suna deyaur hum bastiyon ko ussi waqt
halak kertay hain jabkay wahan walay zulm-o-sitam per kamar kass len.<br><br>28.60
Aur tumhen jo kuch diya gaya hai woh sirf zindag-e-duniya ka samaan aur
ussi ki ronaq hai haan Allah kay pass jo hai woh boht hi behtar aur
dairpaa hai. Kiya tum nahi samajhtay.<br><br>28.61 Kiya woh shaks jiss
say hum ney nek wada kiya hai jissay woh qata&#8217;an paney wala hai misil
uss shaks kay ho sakta hai? Jissay hum ney zindaganiy-e-duniya ki kuch
yun hi si manfa&#8217;at dey di phir bil-aakhir woh qayamat kay roz pakra
baandha hazir kiya jayega.<br><br>28.62 Aur jiss din Allah Taalaa unhen
pukar ker farmaye ga kay tum jinehn apnay gumaan mein mera shareek
thera rahey thay kahan hain.<br><br>28.63 Jin per baat aa chuki woh
jawab den gay kay aey humaray perwerdigar! Yehi woh hain jinhen hum ney
behka rakha tha hum ney enhen issi tarah behkaya jiss tarah hum behkay
thay hum teri sarkar mein apni dast darazi kertay hain yeh humari
ibadat nahi kertay thay.<br><br>28.64 Kaha jayega apnay shareekon ko
bulao woh bulayen gay lekin woh jawab tak na den gay aur sab azab dekh
len gay kaash yeh log hidayat paa letay.<br><br>28.65 Uss din unn ko bula ker poochay ga kay tum ney nabiyon ko kiya jawab diya?<br><br>28.66 Phir uss din unn ki tamam daleelen gumm hojayen gi aur aik doosray say sawal tak na keren gay.<br><br>28.67 Haan jo shaks tauba ker ley emaan ley aaye aur nek kaam keray yaqeen hai kay woh nijat paaney walon mein say hojaye ga.<br><br>28.68
Aur aap ka rab jo chahata hai peda kerta hai aur jisay chahata hai chun
leta hai inn mein say kissi ko koi ikhtiyar nahi Allah hi kay liye paki
hai woh buland tar hai her uss cheez say kay log shareek kertay hain.<br><br>28.69 Unn kay seenay jo kuch chupatay aur jo kuch zahir kertay hain aap ka rab sab kuch janta hai.<br><br>28.70
Wohi Allah hai uss kay siwa koi laeeq-e-ibadat nahi duniya aur aakhirat
mein ussi ki tareef hai. Ussi kay liye farman rawaqee hai aur ussi ki
taraf tum sab pheray jao gay.<br><br>28.71 Keh dijiye! kay dekho to
sahi agar Allah Taalaa tum per raat hi raat qayamat tak barabar ker dey
to siwaye Allah kay kaun mabood hai jo tumharay pass din ki roshni
laye? Kiya tum suntay nahi ho?<br><br>28.72 Poochiye! Kay yeh bhi
batado kay agar Allah Taalaa tum per hamesha qayamat tak din hi din
rakhay to bhi siwaye Allah Taalaa kay koi mabood hai jo tumharay pass
raat ley aaye? Jiss mein tum aaraam hasil kero kiya tum dekh nahi rahey
ho?<br><br>28.73 Ussi ney tumharay liye apnay fazal-o-karam say din
raat muqarrar ker diye hain kay tum raat mein aaraam kero aur din mein
uss ki bheji hui rozi talash kero yeh iss liye kay tum shukar ada kero.<br><br>28.74 Aur jiss din unhen pukar ker Allah Taalaa farmaye ga jinhen tum meray shareek khayal kertay thay woh kahan hain?<br><br>28.75
Aur hum her ummat mein say aik gawah alag ker len gay kay apni daleelen
paish kero pus uss waqt jaan len gay kay haq Allah Taalaa ki taraf hai
aur jo kuch iftra woh jortay thay sab unn kay pass say kho jaye ga. <br><br>28.76
Qaroon tha to qom-e-musa say lekin unn per zulm kerney laga tha hum ney
ussay (iss qadar) khazaney dey rakhay thay kay kaee kaee taqatwar log
ba mushkil uss ki kunjiyan utha saktay thay aik baar uss ki qom ney uss
say kaha kay itra mat! Allah Taalaa itraney walon say mohabbat nahi
rakhta.<br><br>28.77 Aur jo kuch Allah Taalaa ney tujhay dey rakha hai
uss mein say aakhirat kay ghar ki talash bhi rakh aur apnay dunyawi
hissay ko bhi na bhool aur jesay Allah ney teray sath ehsan kiya hai tu
bhi acha salook ker aur mulk mein fasad ka khuwan na ho yaqeen maan kay
Allah mufsidon ko na pasand rakhta hai.<br><br>28.78 Qaroon ney kaha
yeh sab kuch mujhay meri apni samajh ki bina per hi diya gaya hai kiya
issay abb tak yeh nahi maloom kay Allah Taalaa ney uss say pehlay boht
si basti walon ko ghaarat ker diya jo uss say boht ziyada qooat walay
aur boht bari jama poonji walay thay. Aur gunehgaaron say unn kay
gunahon ki baaz purs aisay waqt nahi ki jati.<br><br>28.79 Pus qaroon
poori aaraeesh kay sath apni qom kay majmay mein nikla to dunyawi
zindagi kay matwalay kehney lagay kaash kay humen bhi kissi tarah woh
mill jata jo qaroon ko diya gaya hai. Yeh to bara hi qismat ka dhani
hai.<br><br>28.80 Zee ilm log unhen samjhaney lagay kay afsos! Behtar
cheez to woh hai jo bator sawab unhen milay gi jo Allah per emaan layen
aur nek amal keren yeh baat unhi kay dil mein dali jati hai jo
sabar-o-sahaar walay hon.<br><br>28.81 (aakhir kaar) hum ney ussay uss
kay mehal samet zamin mein dhansa diya aur Allah kay siwa koi jamaat
uss ki madad kay liye tayyar na hui na woh khud apnay bachaney walon
mein say ho saka.<br><br>28.82 Aur jo log kal uss kay martabay per
phonchney ki aarzoo mandiyan ker rahey thay woh aaj kehney lagay kay
kiya tum nahi dekhtay kay Allah Taalaa hi apnay bandon mein say jiss
kay liye chahaye rozi kushada ker deta hai aur tang bhi? Agar Allah
Taalaa hum per fazal na kerta to humen bhi dhansa deta kiya dekhtay
nahi ho kay na-shukron ko kabhi kaamyabi nahi hoti?<br><br>28.83
Aakhirat ka yeh bhala ghar hum unn hi kay liye muqarrar ker detay hain
jo zamin mein unchaee baraee aur fakhar nahi kertay na fasad ki chahat
rakhtay hain. Perhezgaron kay liye nihayat hi umdaa anjam hai.<br><br>28.84
Jo shaks neki laye ga uss uss say behtar milay ga aur jo buraee ley ker
aaye ga to aisay bad-aemaali kernay walon ko unn kay unhi aemaal ka
badla diya jaye ga jo woh kertay thay.<br><br>28.85 Jiss Allah ney aap
per quran nazil farmaya hai woh doobara aap ko pehli jagah laaney wala
hai keh dijiye! kay mera rab ussay bhi ba-khoobi janta hai jo hidayat
laya hai aur uss bhi jo khulli gumrahee mein hai.<br><br>28.86 Aap ko
kabhi iss ka khayal bhi na guzra tha kay aap ki taraf kitab nazil
farmaee jaye gi lekin yeh aap kay rab i meharbaani say utra. Abb aap ko
hergiz kafiron ka madadgaar na hona chahaye.<br><br>28.87 Khayal
rakhiye kay yeh kufaar aap ko Allah Taalaa ki aayaton ki tableegh say
rok na den iss kay baad kay yeh aap ki janib utari gaeen to apnay rab
ki taraf bulatay rahen aur shirk kerney walon mein say na hon.<br><br>28.88
Allah Taalaa kay sath kissi aur mabood ko na pukarna ba-juz Allah
Taalaa kay koi aur mabood nahi her cheez fana honey wali hai magar ussi
ka mun. (aur zaat ) ussi kay liye farmanrawaee hai aur tum ussi ki
taraf lotaye jaogay.</span><span style="font-weight: bold;"></span></body></html>