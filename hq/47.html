<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">47.Surat Muhammad</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Muhammad Makka mai Nazil hui, is mai adtees (38) Aayatain hain)<br><br></span><span style="font-weight: bold;">47.01 Jinn logon ney kufur kiya aur Allah ki raah say roka Allah ney unn kay aemaal barbad ker diye.<br><br>47.02
Aur jo log emaan laye aur achay kaam kiye aur uss per bhi emaan laye jo
Muhammad (PBUH) per utari gaee hai aur dar-asal inn kay rab ki taraf
say sacha (deen) bhi wohi hai Allah ney unn kay gunah door ker diye aur
unn kay haal ki islah ker di.<br><br>47.03Yeh iss liye kay kafiron ney
baatil ki pairwee ki aur momino ney uss din haq ki ittaba ki jo unn kay
Allah ki taraf say hai Allah Taalaa logon ko unkay ehwaal issi tarah
batata hai.<br><br>47.04 To jabb kafiron say tumhari mud-bher ho to
gardano per war maro jabb unko achi tarah kuchal dalo to abb khoob
mazboot qaid-o-band say giriftar kero (phir ikhtiyar hai) kay khuwa
ehsan rakh ker chor do ya fidya ley ker ta-waqt-e-kay laraee apnay
hathyar rakh day. Yehi hukum hai aur agar Allah chahta to (khud) hi inn
say badla ley leta lekin (uska mansha yeh hai) kay tum mein say aik ka
imtehan doosray kay zariyey say ley ley jo log Allah ki raah mein
shaheed ker diye jatay hain Allah Taalaa unkay aemaal hergiz zaya na
keray ga.<br><br>47.05 Unhen raah dikhaye ga aur unkay halaat ki islah kerday ga.<br><br>47.06 Aur unhen uss jannat mein ley jaye ga jiss say unhen shanasa ker diya hai.<br><br>47.07
Aey emaan walo! Agar tum Allah kay (deen) ki madad kero gay to woh
tumhari madad keray ga aur tumhen sabit qadam rakhay ga.<br><br>47.08 Aur jo log kafir huye unhen halaki ho Allah unkay aemaal ghaarat kerday ga.<br><br>47.09
Yeh iss liye kay woh Allah ki nazil kerdah cheez say na khush huye pus
Allah Taalaa ney (bhi) unn kay aemaal zaya ker diye.<br><br>47.10 Kiya
inn logon nay zamin mein chal phir ker iss ka moaeena nahi kiya kay inn
say pehlay kay logon ka nateeja kiya hua? Allah ney unhen halak ker
diya aur kafiron kay liye iss tarah ki sazayen hain.<br><br>47.11 Woh iss liye kay emaan walon ka kaar saaz khud Allah Taalaa hai aur iss liye kay kafiron ka koi kaar saaz nahi.<br><br>47.12
Jo log emaan laye aur unhon ney nek aemaal kiye unhen Allah Taalaa
aisay baghon mein dakhil keray ga jinn kay neechay nehren beh jari hain
aur jo log kafir huye woh (duniya hi ka) faeedah utha rahey hain aur
misil chopayon kay kha rahey hain unn ka asal thikana jahannum hai.<br><br>47.13
Hum ney kitni bastiyon ko jo taqat mein teri iss basti say ziyadah thin
jiss say tujhay nikala hum ney unhen halak ker diya jinka madadgar koi
na utha.<br><br>47.14 Kiya pus woh shaks jo apnay perwerdigar ki taraf
say dalil per ho uss shaks jaisa ho sakta hai? Jiss kay liye uss ka
bura kaam muzayyan ker diya gaya ho aur woh apni nafsani khuwaishon ka
pero ho?<br><br>47.15 Uss jannat ki sift jiss ka perhezgaron say wada
kiya gaya hai yeh hai kay uss mein pani ki nehren hain jo badboo kernay
wala nahi aur doodh ki nehren hain jinka maza nahi badla aur sharab ki
nehren hain jinn mein peenay walon kay liye bari lazzat hai aur nehren
hain shehad ki jo boht saaf hain aur unn kay liye wahan her qisam kay
meway hain aur unkay rab ki taraf say maghfirat hai kiya yeh misil iss
kay hain jo hamesha aag mein rehnay wala hai? Aur jihen garam kholta
hua pani pilaya jaye ga jo inn ki aanton kay tukray tukray ker dey ga.<br><br>47.16
Aur inn mein baaz (aisay bhi hain kay) teri taraf kaan lagatay hain
yahan tak kay jabb teray pass say jatay hain to ehl-e-ilm say (ba-waja
kund zehni-o-laperwahee kay) poochtay hain kay iss ney abhi kiya kaha
tha? Yehi log hain jinn kay dilon per Allah ney mohar ker di hai aur
woh apni khuawishon ki perwi kertay hain.<br><br>47.17 Aur jo log hidayat yafta hain Allah ney unhen hidayat mein aur barha diya hai aur unhen unki perhezgari ata farmaee hai.<br><br>47.18
To kiya yeh qayamat ka intezar ker rahe hain kay woh inn kay pass
achanak aajaye yaqeenan iss ki alamaten to aa chuki hain phir jabkay
inn kay pass qayamat aajaye enhen naseehat kerna kahan hoga?<br><br>47.19
So (aey nabi) aap yaqeen kerlen kay Allah kay siwa koi mabood nahi aur
apnay gunahon ki bakhsish manga keren aur momin mardon aur momin aurton
kay haq mein bhi Allah tum logo ki amdoraft ki aur rehnay sehnay ki
jagah khoob janta hai.<br><br>47.20 Aur jo log emaan laye woh kehtay
hain koi soorat kiyon nazil nahi ki gaee? Phir jab koi saaf matlab wali
soorat nazil ki jati hai aur iss mein qitaal ka ziker kiya jata hai to
aap dekhtay hain jinn logon kay dilon mein beemari hai woh aap ki taraf
iss tarah dekhtay hain jaisay uss shaks ki nazar hoti hai jiss per mot
ki beyhoshi taari ho pus boht behtar tha unn kay liye.<br><br>47.21
Farman ka baja lana aur achi baat ka kehna. Phir jab kaam muqarrar
hojaye to agar Allah kay sath sachay rahen to unn kay liye behtri hai.<br><br>47.22
Aur tum say yeh bhi baeed nahi kay tum ko agar hukumat mill jaye to tum
zamin per fasad berpa kerdo aur rishtay natay tor dalo.<br><br>47.23 Yeh wohi log hain jinn per Allah ki phitkaar hai aur jinn ki samaat aur aankhon ki roshni cheen li hai.<br><br>47.24 Kiya yeh quran mein ghor-o-fiker nahi kertay? Ya inn kay dilon per unn kay talay lag gaye hain.<br><br>47.25
Jo log apni peeth kay bal ultay phir gaye iss kay baad kay unn kay liye
hidayat wazeh ho chuki yaqeenan shetan ney unn kay liye (unkay fail ko)
muzayyen ker diya hai aur unhen dheel day rakhi hai. <br><br>47.26 Yeh
iss liye kay unhon ney inn logon say jinhon ney Allah ki nazil kerdah
wahee ko bura samjha yeh kaha kay hum bhi unqareeb baaz kamon mein
tumhara kaha manen gay aur Allah unki posheedah batein khoob janta hai.<br><br>47.27 Pus unki kaisi (durgat) hogi jabkay farishtay unki rooh qabaz kertay huye unkay chehron aur unki sareeno per maaren gay.<br><br>47.28
Yeh iss bina per kay yeh woh raah chalay jiss say unhon ney Allah ko
naraz kerdiya aur unhon ney uss ki raza mandi ko bura jana to Allah ney
unkay aemaal ikarat ker diye.<br><br>47.29 Kiya unn logon ney jinkay dilon mein beemari hai yeh samjh rakha hai kay Allah unkay keeno ko zahir hi na keray ga.<br><br>47.30
Aur agar hum chahtay to unn sabb ko tujhay dikha detay pus tu unhen unn
kay chehron say hi pehchan leta aur yaqeenan tu unhen unki baat kay
dhab say pehchan leyga tumharay sabb kaam Allah ko maloom hain.<br><br>47.31
Yaqeenan hum tumhara imtehan keren gay takay tum mein say jihad kernay
walon aur sabar kerney walon ko zahir kerden aur hum tumhari halaton ki
bhi jaanch kerlen.<br><br>47.32 Yaqeenan jinn logon ney kufur kiya aur
Allah ki raah say logon ko roka aur rasool ki mukhalifat ki iss kay
baad kay unn kay liye hidayat zahir ho chuki yeh hergiz hergiz Allah ka
kuch nuksan na keren gay. Unqareeb inn kay aemaal woh ghaarat ker dey
ga.<br><br>47.33 Aey emaan walon! Allah ki ita&#8217;at kero aur rasool ka kaha mano aur apnay aemaal ko ghaarat na kero.<br><br>47.34
Jinn logon ney kufur kiya aur Allah ki raah say auron ko ko roka phir
kufur ki halat mein hi marr gaye (yaqeen kerlo) kay Allah unhen hergiz
na bakhshay ga.<br><br>47.35 Pus tum bodhay bann ker sulah ki darkhuast
per na utar aao jabkay tum hi buland-o-ghalib rahop gay aur Allah
tumharay sath hai na-mumkin hai kay woh tumharay aemaal zaya ker dey.<br><br>47.36
Waqaee zindagan-e-duniya to sirf khel kood hai aur agar tum emaan ley
aao gay aur taqwa ikhtiyar kero gay to Allah tumhen tumharay ajar dey
ga aur woh tum say tumharay maal nahi mangta.<br><br>47.37 Agar woh tum
say tumharay maal mangay aur zor dey ker mangay to tum uss say bakheeli
kerney lago gay aur woh tumharay keenay zahir ker dey ga.<br><br>47.38
Khabardar! Tum woh log ho kay Allah ki raah mein kharch kernay kay liye
bulaye jatay ho to tum mein say baaz bakheeli kerney lagtay hain aur jo
bukhul kerta hai woh to dar-asal apni jaan say bakheeli kerta hai.
Allah Taalaa ghani hai aur tum faqeer (aur mohtaj) ho aur agar tum
roogardaan hojao to woh tumharay badlay tumharay siwa aur logon ko laye
ga jo phir tum jaisay na hongay.</span><span style="font-weight: bold;"></span></body></html>