<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">35.Surat Faatir</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Faatir Makka mai Nazil hui, is mai paintalees (45) Aayatain hain)<br><br></span><span style="font-weight: bold;">35.01
Uss Allah kay liye tamam tareefen sazawaar hain jo (ibtida&#8217;an) aasmano
aur zamin ka peda kerney wala aur do do teen teen char char paron walay
farsihton ko apna payghumber (qasid) bananey wala hai makhlooq mein jo
chahaye ziyadti kerta hai Allah Taalaa yaqeenan her cheez per qadir hai.<br><br>35.02
Allah Taalaa jo rehmat logon kay liye khol day so uss ka koi band
kerney wala nahi aur jiss ko band kerday so uss kay baad iss ka koi
jaari kerney wala nahi aur wohi ghalib hikmat wala hai.<br><br>35.03
Logo! Tum per jo inam Allah Taalaa ney kiye hain unhen yaad kero. Kiya
Allah kay siwa aur koi bhi khaliq hai jo tumhen aasman aur zamin say
rozi phonchaye? Uss ka siwa koi mabood nahi. Pus tum kahan ultay jatay
ho?<br><br>35.04 Aur gar yeh aap ko jhutlayen to aap say pehlay kay
tamam rasool bhi jhutlaye ja chukay hain. Tamam kaam Allah hi ki taraf
lotaye jatay hain.<br><br>35.05 Logo! Allah Taalaa ka wada sacha hai
tumhen zindaganiy-e-duniya dhokay mein na daal day aur na dhokay baaz
shetan tumhen ghaflat mein daal day.<br><br>35.06 Yaad rakho! Shetan
tumhara dushman hai tum ussay dushman jano woh to apnay giroh ko sirf
iss liye hi bulata hai kay woh sab jahannum wasil hojayen.<br><br>35.07
Jo log kafir huyey unn kay liye sakht saza hai aur jo log emaan laye
aur nek aemaal kiye unn kay liye baksshish hai aur (boht) bara ajar hai.<br><br>35.08
Kiya pus woh shaks jiss kay liye uss kay burray aemaal muzayyan ker
diye gaye hain pus woh unhen acha samajhta hai (kiya woh hidayat yaafta
shaks jaisa hai) (yaqeen mano) kay Allah jissay chahaye gumraah kerta
hai aur jissay chahaye raah-e-raast dikhata hai pus aap ko inn per ghum
kha kha ker apni jaan halak mein na daalni chahayey yeh jo kuch ker
rahey hain uss say yaqeenan Allah Taalaa ba-khoobi waqif hai.<br><br>35.09
Aur Allah hi hawayen chalata hai jo badlon ko uthati hain phir hum
badlon ko khusk zamin ki taraf ley jatay hain aur iss say uss zamin ko
uss ki maut kay baad zindah ker detay hain. Issi tarah soobara ji uthna
(bhi) hai.<br><br>35.10 Jo shaks izzat hasil kerna chahata ho to Allah
Taalaa hi ki sari izzat hai tamam tar suthray kalmaat ussi ki taraf
charhtay hain aur nek aemaal unn ko buland kerta hai jo log buraeeyon
kay dao ghaat mein lagay rehtay hain unn kay liye sakht tar azab hai
aur unn ka yeh makar barbaad hojayega.<br><br>35.11 Logo! Allah Taalaa
ney tumhen mitti say phir nutfa peda kiya hai phir tumhen joray joray
(mard-o-aurat) banadiya hai aurton ka hamila hona aur bachon ka
tawallud hona sab uss kay ilm say hi hai aur jo bari umar wala umar
diya jaye aur jiss kissi ki umar ghatay woh sab kitab mein likha hua
hai. Allah Taalaa per yeh baat bilkul aasan hai.<br><br>35.12 Aur
barabar nahi do darya yeh meetha hai piyas bujhata peenay mein
khusgawar aur yeh doosra khaari hai kerwa tum inn dono mein say taza
gosht khatay ho aur woh zewraat nikaltay ho jinhen tum pehantay ho. Aur
aap dekhtay hian kay bari bari kashtiyan pani ko cheerney pharney wali
inn daryayon mein hain takay tum uss ka fazal dhondo aur takay tum uss
ka shukar kero.<br><br>35.13 Woh raat ko din mein aur din ko raat mein
dakhil kerta hai aur aftab aur mahtab ko ussi ney kaam mein laga diya
hai. Her aik miyaad-e-moyyan per chal raha hai. Yehi hai Allah tum sab
ka palney wala ussi ki saltanat hai. Jinhen tum iss kay siwa pukar
rahey ho woh to khajoor ki guthli kay chilkay kay bhi malik nahi.<br><br>35.14
Agar tum enhen pukaro to woh tumhari pukar suntay hi nahi aur agar
(bil-farz) sunn bhi len to faryad rasi nahi keren gay bulkay qayamat
kay din tumharay iss shirk ka saaf inkar ker jayen gay. Aap ko koi bhi
haq-taalaa jaisa khabardaar khabren na deyga.<br><br>35.15 Aey logo! Tum Allah kay mohtaj ho aur Allah bey niyaz khoobiyon wala hai.<br><br>35.16 Agar woh chahaye to tum ko fana ker dey aur aik naee makhlooq peda ker day.<br><br>35.17 Aur yeh baat Allah ko kuch mushkil nahi.<br><br>35.18
Koi bhi bojh uthaney wala doosray ka bojh nahi uthaye ga agar koi giran
baar doosray ko apna bojh uthaney kay liye bulaye ga to woh uss mein
say kuch bhi na uthaye ga go qarabat daar hi ho. Tu sirf unhi ko aagah
ker sakta hai jo ghaeebana tor per apnay rab say dartay hain aur
namazon ki pabandi kertay hain aur jo bhi pak hojaye woh apnay hi nafay
kay liye pak hoga. Lotna Allah hi ki taraf hai.<br><br>35.19 Aur andha aur aankhon wala barabar nahi.<br><br>35.20 Aur na tareeki aur roshni.<br><br>35.21 Aur na chaaon aur na dhoop.<br><br>35.22
Aur zinday aur murday barabar nahi hosaktay Allah Taalaa jiss ko
chahata hai suna deta hai aur aap unn logo ko nahi suna saktay jo
qabron mein hain.<br><br>35.23 Aap to sirf daraney walay hain.<br><br>35.24
Hum ney hi aap ko haq day ker khushkhabri sunaney wala aur darr sunaney
wala bana ker bheja hai aur koi ummat aisi nahi hui jiss mein koi darr
sunaney wala na guzra ho.<br><br>35.25 Aur agar yeh log aap ko jhutla
den to jo log inn say pehlay ho guzray hain unhon ney bhi jhutlaya tha
unn kay pass bhi unn kay payghumber moajjzay aur saheefay aur roshan
kitaben ley ker aaye thay. <br><br>35.26 Phir mein ney unn kafiron ko pakar liya so mera azab kaisa hua.<br><br>35.27
Kiya aap ney iss baat per nazar nahi ki kay Allah Taalaa ney aasman say
pani utara phir hum ney iss kay zariyey say mukhtalif rangaton kay phal
nikalay aur paharon kay mukhtalif hissay hain safaid aur surukh kay inn
ki bhi rangaten mukhtalif hain aur boht gehray siyah.<br><br>35.28 Aur
issi tarah aadmiyon aur janwaron aur chopayon mein bhi baaz aisay hain
kay unn ki rangaten mukhtalif hain Allah say uss kay wohi banday dartay
hain jo ilm rakhtay hain waqaee Allah Taalaa zabardast bara bakhsney
wala hai.<br><br>35.29 Jo log kitabullah ki tilawat kertay hain aur
namaz ki pabandi rakhtay hain aur jo kuch hum ney unn ko ata farmaya
hai uss mein say posheedah aur ailaniya kharach kertay hain woh aisi
tijarat kay umeedwaar hain jo kabhi khasaray mein na hogi.<br><br>35.30
Takay unn ko unki ujraten poori day aur unn ko apnay fazal say aur
ziyadah day be-shak woh bara bakhsney wala qadardaan hai.<br><br>35.31
Aur yeh kitab jo hum ney aap kay pass wahee kay tor per bheji hai yeh
bilkul theek hai jo kay apnay say pehli kitabon ki bhi tasdeeq kerti
hai. Allah Taalaa apnay bandon ki poori khabar rakhney wala khoob
dekhney wala hai.<br><br>35.32 Phir hum ney unn logon ko (iss) kitab ka
waris banaya jin ko hum ney apnay bandon mein say pasand farmaya. Phir
baazay to inn mein apni jano per zulm kerney walay hain aur baazay inn
mein mutawassit darjay kay hain aur baazay inn mein Allah ki tofiq say
nekiyon mein taraqqi kiye chalay jatay hain. Yeh bara fazal hai.<br><br>35.33
Woh baghaat mein humesha rehney kay jin mein yeh log dakhil hongay
sonay kay kanggan aur moti pehnaye jawen gay. Aur poshak unn ki wahan
resham ki ki hogi.<br><br>35.34 Aur kahen gay Allah ka lakh lakh shukar
hai jiss ney hum say ghum door kiya. Be-shak humara parwerdigar bara
bakhsney wala bara qadardaan hai.<br><br>35.35 Jiss ney hum ko apnay
fazal say humesha rehney kay muqam mein la utara jahan na hum ko koi
takleef phonchay gi aur na hum ko koi khastagi phonchay gi.<br><br>35.36
Aur jo log kafir hain unn kay liye dozakh ki aag hai na to unn ki qaza
hi aaye gi kay marr hi jayen aur na dozakh ki azab hi unn say halka
kiya jayega. Hum her kafir ko aisi hi saza detay hain.<br><br>35.37 Aur
woh log iss mein chillayen gay aey humaray parwerdigar! Hum ko nikal
ley hum achay kaam keren gay bar-khilaf unn kaamon kay jo kiya kertay
thay (Allah kahey ga) kiya hum ney tum ko itni umar na di thi kay jiss
ko samjhna hota woh samjh sakta aur tumharay pass daraney wala bhi
phoncha tha so maza chakho kay (aisay) zalimon ka koi madadgaar nahi.<br><br>35.38
Be-shak Allah Taalaa jannay wala hai aasmano aur zamin ki posheedah
cheezon ka be-shak wohi jannay wala hai seenon ki baaton ka.<br><br>35.39
Wohi aisa hai jiss ney tum ko zamin mein aabad kiya so jo shaks kufur
keray ga uss kay kufur ka wabaal ussi per paray ga. Aur kafiron kay
liye unn ka kufur unn kay perwerdigar kay nazdeek narazi hi barhaney ka
baees hota hai aur kafiron kay liye unn ka kufur khasarah hi barhney ka
baees hota hai.<br><br>35.40 Aap kahiye! Kay tum apnay qarardaad
shareekon ka haal to batlao jin ko tum Allah kay siwa pooja kerta ho.
Yani mujh ko yeh batlao kay unhon ney zamin mein say konsa (juzzv)
banaya hai ya unn ka aasmano mein kuch saajha hai ya hum ney unn ko koi
kitab di hai kay yeh uss ki daleel per qaeem hon bulkay yeh zalim aik
doosray say niray dhokay ki baaton ka wada kertay aatay hain.<br><br>35.41
Yaqeeni baat hai kay Allah Taalaa aasmano aur zamin ko thamay huyey hai
kay woh tal na jayen aur agar woh tal jayen to phir Allah kay siwa aur
koi inn ko thaam bhi nahi sakta. Woh haleem ghafoor hai.<br><br>35.42
Aur inn kufaar ney bari zor daar qasam khaee thi kay inn kay pass agar
koi daraney wala aaye to woh her aik ummat say ziyada hidayat qabool
kerney walay hon. Phir jab inn kay pass aik payghumbar aa phonchay to
bus inn ki nafrat hi mein izafa hua.<br><br>35.43 Duniya mein apnay ko
bara samjhney ki waja say aur inn ki buri tadberon ki waja say aur buri
tadbeeron ka wabaal inn tadbeer walon per hi parta hai so kiya yeh uss
dastoor kay muntazir hain jo aglay logon kay sath hota raha hai. So aap
Allah kay dastoor ko kabhi badalta hua na payen gay aur aap Allah kay
dastoor ko kabhi muntaqil hota hua na payen gay.<br><br>35.44 Aur kiya
yeh log zamin mein chalay phiray nahi jiss mein dekhtay bhaaltay kay jo
log inn say pehlay ho guzray hain unn ka anjam kiya hua? Halankay woh
qooat mein inn say barhay huyey thay aur Allah aisa nahi hai kay koi
cheez uss ko hara day na aasmano mein aur na zamin mein woh baray ilm
wala bari qudrat wala hai.<br><br>35.45 Aur agar Allah Taalaa logon per
unn kay aemaal kay sabab darogeer farmaney lagta to roy-e-zamin per aik
jaandaar ko na chorta lekin Allah Taalaa inn ko aik miyad-e-moyyan tak
mohlat dey raha hai so jab inn ki woh miyad aa phonchay gi Allah Taalaa
apnay bandon ko aap dekh ley ga.</span><span style="font-weight: bold;"></span></body></html>