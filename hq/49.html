<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">49.Surat Hujraat</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Hujraat Makka mai Nazil hui, is mai atthara (18) Aayatain hain)<br><br></span><span style="font-weight: bold;">49.01
Aey emaan walay logo! Allah aur uss kay rasool say aagay na barho aur
Allah say dartay raha kero. Yaqeenan Allah Taalaa sunnay wala, jannay
wala hai.<br><br>49.02 Aey emaan walo! Apni aawazen nabi ki awaz say
uper na kero aur na unn say unchi aawaz say baat kero jesay aapas mein
aik doosray say kertay ho, kahin (aisa na ho kay) tumharay aemaal
ikaarat jayen aur tumhen khabar bhi na ho.<br><br>49.03 Be-shak jo log
Rasool Allah (PBUH) kay huzoor mein apni aawazen past rakhtay hain yehi
woh log hain jinn kay dilon ko Allah ney perhezgari kay liye jaanch
liya hai. Inn kay liye maghfirat hai aur bara sawab hai.<br><br>49.04 Jo log aap ko hujron kay peechay say pukaray hain inn mein say aksar (bilkul) bey aqal hain.<br><br>49.05
Agar yeh log yahan tak sabar kertay kay aap khud say nikal ker inn kay
pass ajatay to yehi inn kay liye behtar hota, aur Allah
ghafoor-o-raheem hai.<br><br>49.06 Aey musalmano! Agar tumhen koi fasiq
khabar dey to tum uss ko achi tarah tehqeeq kerlia kero aisa na ho kay
nadaani mein kissi qom ko eza phoncha do phir apnay kiye per pasheymani
uthao.<br><br>49.07 Aur jaan rakho kay tum mein Allah kay rasool mojood
hain agar woh tumhara kaha kertay rahey boht umoor mein, to tum mushkil
mein par jao lekin Allah Taalaa ney emaan ko tumharay liye mehboob bana
diya hai aur issay tumharay dilon mein zeenat dey rakhi hai aur kufur
ko aur gunah ko aur nafarmaani ko tumhari nighaon mein napasandeedah
bana diya hai, yehi log raah yaafta hain.<br><br>49.08 Allah kay ehsan-o-inam say aur Allah dana aur bahikmat hai.<br><br>49.09
Aur agar musalmanon ki do jamaten aapas mein larr paren to unn mein
mail milaap kerwa diya kero. Phir agar unn dono mein say aik jamat
doosri jamat per ziyadti keray to tum (sab) uss giroh say jo ziyadti
kerta hai laro.yahan tak kay woh Allah kay hukum ki taraf lot aaye,
agar lot aaye to phir insaf kay sath sulah kerado aur adal kero be-shak
Allah Taalaa insaf kerney walon say mohabbat kerta hai.<br><br>49.10
(Yaad rakho) saray musalman bhai bhai hain pus apnay do bhaiyon mein
milap kera diya kero, aur Allah say dartay raho takay tum per reham
kiya jaye.<br><br>49.11 Aey emaan walo! Mard doosray mardon ka mazak na
urayen mumkin hai kay yeh unn say behtar ho aur na orten orton ka mazak
urayen mumkin hai kay yeh unn say behtar hon aur aapas mein aik doosray
ko aib na lagao aur na kissi ko buray laqab do emaan kay baad fisq bura
naam hai aur jo toba na keren wohi log zalim hain.<br><br>49.12 Aey
emaan walo! Boht badgumaaniyon say bacho yaqeen mano kay baaz
badgumaniyan gunah hain, aur bhed na tatola kero aur na tum mein say
koi kissi ki gheebat keray. Kiya tum mein say koi bhi apnay murdah bhai
ka gosht khana pasand kerta ha? Tum ko iss say ghinn aayegi, aur Allah
say dartay raho, be-shak Allah toba qabool kernay wala meharbaan hai.<br><br>49.13
Aey logo! Hum ney tum sabb ko aik (hi) mard-o-orat say peda kiya hai
aur iss liye kay tum aapas mein aik doosray ko pehchano kunbay aur
qabeelay bana diye hain Allah kay nazdeek tum sabb mein say ba-izzat
woh hai jo sabb say ziyadah darney wala hai yaqeen mano kay Allah dana
aur ba-khabar hai.<br><br>49.14 Dehaati log kehtay hain kay hum emaan
laye. Aap keh dijiye kay darhaqeeqat tum emaan nahi laye lekin tum yun
kaho kay hum islam laye (mukhalifat chor ker mutee hogaye) halankay
abhi tak tumharay dilon mein emaan dakhil hi nahi hua. Tum agar Allah
ki aur uss kay rasool ki farmabardaari kerney lago gay to Allah
tumharay aemaal mein say kuch bhi kum na keray ga. Be-shak Allah
bakhshney wala meharbaan hai.<br><br>49.15 Momin to woh hain jo Allah
per aur uss kay rasool per (pakka) emaan layen phir shak-o-shuba na
keren aur apnay malon say aur apni jano say Allah ki raah mein jihad
kertay rahen, (apnay dawaay-e-emaan mein) yehi sachay aur raast go hain.<br><br>49.16
Kehdijiye! Kay kiya tum Allah Taalaa ko apni deen dari say aagah ker
rahey ho, Allah her uss cheez say jo aasmano mein aur zamin mein hai
bakhoobi aagah hai aur Allah her cheez ka jannay wala hai.<br><br>49.17
Apnay musalman honay ka aap per ehsan jatatay hain. Aap kehdijiye kay
apnay musalman honay ka ehsan mujh per na rakho bulkay dar-asal Allah
ka tum per ehsan hai kay uss ney tumhen emaan ki hidayat ki agar tum
raast go ho.<br><br>49.18 Yaqeen mano kay aasmano aur zamin ki
posheedah baaten Allah khoob jaanta hai aut jo kuch tum ker rahey ho
ussay Allah khoob dekh raha hai.</span><span style="font-weight: bold;"></span></body></html>