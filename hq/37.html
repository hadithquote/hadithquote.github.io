<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">37.Surat Safaat</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Saafaat Makka mai Nazil hui, is mai aikso-bayasi (182) Aayatain hain)<br><br></span><span style="font-weight: bold;">37.01 Qasam hai saf bandhney walay (farishton ki).<br><br>37.02 Phir poori tarah dantney walon ki.<br><br>37.03 Phir zikar-e-Allah ki tilawat kerney walon ki.<br><br>37.04 Yaqeenan tum sab ka mabood aik hi hai.<br><br>37.05 Aasmano aur zamin aur inn kay darmiyan ki tamam cheezon aur mashriqon ka rab wohi hai.<br><br>37.06 Hum ney aasman-e-duniya ko sitaron ki zeenat say aaraasta kiya.<br><br>37.07 Aur hifazat ki sirkash shetan say.<br><br>37.08
Aalam-e-bala kay farishton (ki baaton) ko sunnay kay liye woh kaan bhi
nahi laga saktay bulkay her taraf say woh maaray jatay hain.<br><br>37.09 Bhaganey kay liye aur unn kay liye daeemi azab hai.<br><br>37.10 Magar jo koi aik aadh baat uchak lay bhagay to (foran hi) uss kay peechay dehakta hua shola lag jata hai.<br><br>37.11
Inn kafiron say poocho to kay aaya inn ka peda kerna ziyadah dushwaar
hai ya (unn ka) jinhen hum ney (inn kay ilawa) peda kiya? Hum ney
(insano) ko less daar mitti say peda kiya hai.<br><br>37.12 Bulkay tu tajjub ker raha hai aur yeh maskhara pan ker rahey hain.<br><br>37.13 Aur jab enhen naseehat ki jati hai yeh nahi mantay.<br><br>37.14 Aur jab kissi moajzzay ko dekhtay hain to mazaq uratay hain.<br><br>37.15 Aur kehtay hain kay yeh to bilkul khullam khulla jadoo hi hai.<br><br>37.16 Kiya jab hum mar jayen gay aur khak aur haddi hojayen gay phir kiya (sach much) hum uthaye jayen gay?<br><br>37.17 Kiya hum say pehlay kay humaray baap dada bhi?<br><br>37.18 Aap jawab dijiye! Kay haan haan aur tum zaleel (bhi) howo gay.<br><br>37.19 Woh to sirf aik zor ki jhirki hai kay yakayak yeh dekhney lagay gay.<br><br>37.20 Aur kahen gay kay haye humari kharabi yehi jaza (saza) ka din hai.<br><br>37.21 Yehi faislay ka din hai jissay tum jhutlatay rahey.<br><br>37.22 Zalimon ko aur unn kay humrahiyon ko aur (jin) jin ki woh Allah kay ilawa parastish kertay thay.<br><br>37.23 (inn sab ko) jama kerkay enhen dozakh ki raah dikha do.<br><br>37.24 Aur enhen theraklo (iss liye) kay inn say (zaroori) sawal kiyey janay walay hain.<br><br>37.25 Tumhen kiya hogaya hai kay (iss waqt) tum aik doosray ki madad nahi kertay. <br><br>37.26 Bulkay woh (sab kay sab) aaj farmanbardaar bann gaye.<br><br>37.27 Woh aik doosray ki taraf mutawajja hoker sawal-o-jawab kerney lagen gay.<br><br>37.28 Kahen gay kay tum to humaray pass humari dayen taraf say aatay thay.<br><br>37.29 Woh jawab den gay kay nahi bulkay tum hi emaan daar na thay.<br><br>37.30 Aur kuch humara zor to tum per tha (hi) nahi. Bulkay tum (khud) sirkash log thay.<br><br>37.31 Abb to hum (sab) per humaray rab ki yeh baat sabit ho chuki kay hum (azab) chakhney walay hain.<br><br>37.32 Pus hum ney tumhen gumrah kiya hum to khud bhi gumrah hi thay.<br><br>37.33 So abb aaj kay din to (sab kay sab) azab mein shareek hain.<br><br>37.34 Hum gunehgaaro kay sath issi tarah kiya kertay hain.<br><br>37.35 Yeh woh (log) hain kay jab inn say kaha jata hai kay Allah kay siwa koi mabood nahi to yeh sirkashi kertay thay.<br><br>37.36 Aur kehtay thay kay kiya hum apnay maboodon ko aik deewaney shaeer ki baat per chor den?<br><br>37.37 (nahi nahi) bulkay (nabi) to haq (sacha deen) laye hain aur sab rasoolon ko sach jantay hain.<br><br>37.38 Yaqeenan tum dard-naak azab (ka maza) chakhney walay ho.<br><br>37.39 Tumhen ussi ka badla diya jayega jo tum kertay thay.<br><br>37.40 Magar Allah Taalaa kay khalis bargazeedah banday.<br><br>37.41 Unhin kay liye muqarrara rozi hai.<br><br>37.42 (her tarah kay) meway aur ba-izzat-o-ikraam hongay.<br><br>37.43 Nematon wali jannaton mein.<br><br>37.44 Takhton per aik doosray kay samney (bethay) hongay.<br><br>37.45 Jaari sharab kay jaam ka unn per dor chal raha hoga.<br><br>37.46 Jo saaf shaffaf peenay mein lazeez hogi.<br><br>37.47 Na uss say dard-e-sir ho aur na uss kay peenay say behken.<br><br>37.48 Aur unn kay pass neechi nazron bari bari aankhon wali (hooren) hongi.<br><br>37.49 Aisi jesay chupaye huyey anday.<br><br>37.50 (jannati) aik doosray ki taraf rukh kerkay poochen gay.<br><br>37.51 Unn mein say aik kehney wala kahe ga mera aik sathi tha.<br><br>37.52 Jo (mujh say) kaha kerta tha kay kiya tu (qayamat kay aaney ka) yaqeen kerney walon mein say hai?<br><br>37.53 Kiya jab kay hum mar ker mitti aur haddi hojayen gay kiya uss waqt hum jaza diyey janey walay hain?<br><br>37.54 Kahey ga tum chahtay ho kay jhaank ker dekh lo?<br><br>37.55 Jhaanktay hi ussay beechon beech jahannum mein (jalta hua) dekhay ga.<br><br>37.56 Kahey ga Wallah! Qareeb tha kay tu mujhay (bhi) barbaad ker day.<br><br>37.57 Agar meray rab ka ehsan na hota to mein bhi dizakh mein hazir kiyey janey walon mein hota.<br><br>37.58 Kiya (yeh sahih hai) kay hum marney walay hi nahi?<br><br>37.59 Ba-juz pehli aik mot kay aur na hum azab kiyey janey walay hain.<br><br>37.60 Phir to (zahir baat hai kay) yeh bari kaamyabi hai.<br><br>37.61 Aisi (kaamyabi) kay liye amal kernay walon ko amal kerna chahayey.<br><br>37.62 Kiya yeh mehmaani achi hai ya seendh (zaqoom) ka darakht?<br><br>37.63 Jissay hum ney zalimon kay liye sakht aazmaeesh bana rakha hai.<br><br>37.64 Be-shak woh darakht jahannum ki jarr mein say nikalta hai.<br><br>37.65 Jiss kay khoshay shetan kay siron jesay hotay hain.<br><br>37.66 (jahannumi) issi darakht mein say khayen gay aur issi say pet bharen gay.<br><br>37.67 Phir iss per garum jaltay jaltay paani ki malooni hogi.<br><br>37.68 Phir inn sab ka lotna jahannum ki (aag kay dher ki) taraf hoga.<br><br>37.69 Yaqeen mano! Kay enhon ney apnay baap dadon ko behka hua paya.<br><br>37.70 Aur yeh unhi kay naqsh-e-qadam per dortay rahey.<br><br>37.71 Inn say pehlay bhi boht say aglay behak chukay hain.<br><br>37.72 Jinn mein hum ney daraney walay (rasool) bhejay thay.<br><br>37.73 Abb tu dekh ley jinhen dhamkaya gaya tha unn ka anjam kaisa kuch hua.<br><br>37.74 Siwaye Allah kay bargazeedah bandon kay.<br><br>37.75 Aur humen nooh (alh-e-salam) ney pukara to (dekhlo) hum kaisay achay dua qabool kerney walay hain.<br><br>37.76 Hum ney ussay aur uss kay ghar walon ko uss zabardast museebat say bacha liya.<br><br>37.77 Aur uss ki aulad ko hum ney baqi rehney wali bana di.<br><br>37.78 Aur hum ney uss ka (zikar-e-khair) pichlon mein baqi rakha.<br><br>37.79 Nooh (alh-e-salam) per tamam jahano mein salam ho.<br><br>37.80 Hum neki kerney walon ko issi tarah badlay detay hain.<br><br>37.81 Woh humaray emaan daar bandon mein say tha.<br><br>37.82 Phir hum ney doosron ko dobo diya.<br><br>37.83 Aur uss (nooh alh-e-salam ki) tabeydaari kerney walon mein say (hi) ibrahim (alh-e-salam bhi) thay.<br><br>37.84 Jabkay apany rab kay pass bey-aib dil laye.<br><br>37.85 Unhon ney apnay baap aur apni qom say kaha kay tum kiya pooj rahey ho?<br><br>37.86 Kiya tum Allah kay siwa gharay huyey maboob chahtay ho?<br><br>37.87 To yeh (batlao kay) tum ney rab-ul-aalameen ko kiya samjh rakha hai?<br><br>37.88 Abb ibrahim (alh-e-salam) ney aik nigah sitaron ki taraf uthaee.<br><br>37.89 Aur kaha mein to beemar hun.<br><br>37.90 Iss per woh sab uss say mun moray huyey wapis chalay gaye.<br><br>37.91 Aap (chup chupatay) unn kay maboodon kay pass gaye aur farmaney lagay tum khatay kiyon nahi?<br><br>37.92 Tumhen kiya hogaya kay baat tak nahi kertay.<br><br>37.93 Phir to (poori qooat kay sath) dayen hath say unhen maarney per pal paray.<br><br>37.94 Woh (butt parast) doray bhagay aap ki taraf mutawajja huyey.<br><br>37.95 To aap ney farmaya tum enhen poojtay ho jinhen (khud) tum tarashtay ho.<br><br>37.96 Halankay tumhen aur tumhari banaee hui cheezon ko Allah hi ney peda kiya hai.<br><br>37.97 Woh kehney lagay iss kay liye aik makan banao aur iss (dekakti hui) aag mein issay daal do.<br><br>37.98 Unhon ney to iss (ibrahim alh-e-salam) kay sath makar kerna chaha lekin hum ney unhi ko neecha ker diya.<br><br>37.99
Aur uss (ibrahim alh-e-salam) ney kaha mein to hijrat kerkay apnay
perwerdigar ki taraf janey wala hun. Woh zaroor meri rehnumaee keray ga.<br><br>37.100 Aey meray rab! Mujhay nek bakht aulad ata farma.<br><br>37.101 To hum ney ussay aik burd-baar bachay ki bisharat di.<br><br>37.102
Phir jab woh (bacha) itni umar ko phoncha kay uss kay sath chalay
phiray to uss (ibrahim alh-e-salam) ney kaha meray piyaray bachay! Mein
khuwab mein apnay aap ko tujhay zibah kertay huyey dekh raha hun. Abb
tu bata kay teri kiya raye hai? Betay ney jawab diya kay abba! Jo hukum
hua hai ussay baja layiye inshaAllah aap mujhay sabar kerney walon mein
say payen gay.<br><br>37.103 Gharz jab dono mutee hogaye aur uss ney (baap ney) uss ko (betay ko) paishaani kay bal gira diya.<br><br>37.104 To hum ney aawaz di kay aey ibrahim!<br><br>37.105 Yaqeenan tu ney apna khuwab sacha ker dikhaya be-shak hum neki kerney walon ko issi tarah jaza detay hain.<br><br>37.106 Dar-haqeeqat yeh khulla imtehan tha.<br><br>37.107 Aur hum ney aik bara zabeeha iss kay fidyey mein dey diya.<br><br>37.108 Aur hum ney unn ka zikar-e-khair pichlon mein baqi rakha.<br><br>37.109 Ibrahim (alh-e-salam) per salam ho.<br><br>37.110 Hum neko karon ko issi tarah badla detay hain.<br><br>37.111 Be-shak woh humaray emaan daar bandon mein say tha.<br><br>37.112 Aur hum ney uss ko ishaq (alh-e-salam) nabi ki bisharat di jo saleh logon mein say hoga.<br><br>37.113
Aur hum ney ibrahim-o-ishaq (al-e-heem-us-salam) per barkaten nazil
farmaeen aur inn dono ki aulad mein baazay to nek bakht hain aur baaz
apnay nafs per sareeh zulm kerney walay hain.<br><br>37.114 Yaqeenan hum ney musa aur haroon (al-e-heem-us-salam) per bara ehsan kiya.<br><br>37.115 Aur unhen aur unn ki qom ko baray dukh dard say nijat dey di.<br><br>37.116 Aur unn ki madad ki to wohi ghalib rahey.<br><br>37.117 Aur hum ney unhen (wazeh aur) roshan kitab di.<br><br>37.118 Aur unhen seedhay rastay per qaeem rakha.<br><br>37.119 Aur hum ney unn dono kay liye peechay aanay walon mein yeh baat baqi rakhi.<br><br>37.120 Kay musa aur haroon (al-e-heem-us-salam) per salam ho.<br><br>37.121 Be-shak hum nek logon ko issi tarah badlay diya kertay hain.<br><br>37.122 Yaqeenan yeh dono humaray momin bandon mein say thay.<br><br>37.123 Be-shak ilyas (alh-e-salam) bhi payghumbaron mein say thay.<br><br>37.124 Jabkay unhon ney apni qom say farmaya kay tum Allah say dartay nahi ho?<br><br>37.125 Kiya tum ba&#8217;al (naami butt) ko pukartay ho? Aur sabb say behtar khaliq ko chor detay ho?<br><br>37.126 Allah jo tumhara aur tumharay aglay tamam baap dadon ka rab hai.<br><br>37.127 Lekin qom ney unhen jhutlaya pus woh zaroor (azab mein) hazir rakhay jayen gay.<br><br>37.128 Siwaye Allah Taalaa kay mukhlis bandon kay.<br><br>37.129 Hum ney (ilyas alh-e-salam) ka zikar-e-khair pichlon mein bhi baqi rakha.<br><br>37.130 Kay ilyas per salam ho.<br><br>37.131 Hum neki kerney walon ko issi tarah badla detay hain.<br><br>37.132 Be-shak woh humaray emaan daar bandon mein say tha.<br><br>37.133 Be-shak loot (alh-e-salam bhi) payghumbaron mein say thay.<br><br>37.134 Hum ney unhen aur unn kay ghar walon sab ko nijat di.<br><br>37.135 Ba-juz uss burhiya kay jo peechay reh janey walon mein reh gaee.<br><br>37.136 Phir hum ney auron ko halak ker diya.<br><br>37.137 Aur tum to subha honey per unn ki bastiyon kay pass say guzartay ho.<br><br>37.138 Aur raat ko bhi kiya phir bhi nahi samajhtay?<br><br>37.139 Aur bila-shuba younus (alh-e-salam) nabiyon mein say thay.<br><br>37.140 Jab bhag ker phonchay bhari kashti per.<br><br>37.141 Phir qura-andazi hui to maghloob hogaye.<br><br>37.142 To phir unhen machli ney nigal liya aur woh khud apnay aap ko malamat kerney lag gaye.<br><br>37.143 Pus agar yeh paki biyan kerney walon mein say na hotay.<br><br>37.144 To logon kay uthaye janey kay din tak uss kay pet mein hi rehtay.<br><br>37.145 Pus unhen hum ney chatyal medan mein daal diya aur woh uss waqt beemar thay.<br><br>37.146 Aur unn per saya kerney wala aik bel daar darakht hum ney uga diya.<br><br>37.147 Aur hum ney unhen aik lakh bulkay aur ziyadah aadmiyon ki taraf bheja.<br><br>37.148 Pus woh emaan laye aur hum ney unhen aik zamaney tak aish-o-ishrat di.<br><br>37.149 Inn say daryaft kijiye! Kay kiya aap kay rab ki to betiyan hain aur inn kay betay hain?<br><br>37.150 Ya yeh uss waqt mojood thay jabkay hum ney farishton ko moanniss peda kiya.<br><br>37.151 Aagah raho! Kay yeh log sirf apni iftra per-dazi say keh rahey hain.<br><br>37.152 Kay Allah Taalaa ki aulad hai. Yeqeenan yeh mehaz jhootay hain.<br><br>37.153 Kiya Allah Taalaa ney apnay liye betiyon ko beton per tarjeeh di.<br><br>37.154 Tumhen kiya hogaya hai kaisay hukum lagatay phirtay ho?<br><br>37.155 Kiya tum iss qadar bhi nahi samajhtay?<br><br>37.156 Ya tumharay pass iss ki koi saaf daleel hai.<br><br>37.157 To jao agar sachay ho to apni hi kitab ley aao.<br><br>37.158
Aur inn logon ney to Allah kay aur jinnaat kay darmiyan bhi qarabat
daari theraee hai aur halankay khud jinnaat ko maloom hai kay woh (iss
aqeeday kay log azab kay samney) paish kiyey jayen gay.<br><br>37.159 Jo kuch yeh (Allah kay baray mein) biyan ker rahey hain uss say Allah Taalaa bilkul pak hai.<br><br>37.160 Siwaye Allah kay mukhlis bandon kay.<br><br>37.161 Yaqeen mano kay tum sab aur tumharay maboodaan (baatil).<br><br>37.162 Kissi aik ko bhi behka nahi saktay.<br><br>37.163 Ba-juz uss kay jo jahannumi hi hai.<br><br>37.164 (farishton ka qol hai kay) hum mein say to her aik ki jagah muqarrar hai.<br><br>37.165 Aur hum to (bandag-e-elahee mein) saff basta kharay hain.<br><br>37.166 Aur uss ki tasbeeh biyan ker rahey hain.<br><br>37.167 Kuffaar to kaha kertay thay.<br><br>37.168 Kay agar humaray samney aglay logon ka zikar hota.<br><br>37.169 To hum bhi Allah kay cheedah banday bann jatay.<br><br>37.170 Lekin phir iss quran kay sath kufur ker gaye pus abb un-qareeb jaan len gay.<br><br>37.171 Aur albata humara wada pehlay hi apnay rasoolon kay liye sadir ho chuka hai.<br><br>37.172 Kay yaqeenan woh hi madad kiyey jayen gay.<br><br>37.173 Aur humara hi lashkar ghalib (aur bartar) rahey ga.<br><br>37.174 Abb aap kuch dino tak inn say mun pher lijiyey.<br><br>37.175 Aur enhen dekhtay rahiyey aur yeh bhi aagay chal ker dekh len gay.<br><br>37.176 Kiya yeh humaray azab ki jaldi macha rahey hain?<br><br>37.177
Suno! Jab humara azab inn kay medan mein utar aaye ga uss waqt unn ki
jin ko muta-nabbay ker diya gaya tha bari buri subha hogi.<br><br>37.178 Aap kuch waqt tak inn ka khayal chor dijiyey.<br><br>37.179 Aur dekhtay rahiyey yeh bhi abhi abhi dekh len gay.<br><br>37.180 Pak hai aap ka rab jo bot bari izzat wala hai her uss cheez say (jo mushrik) biyan kertay hain.<br><br>37.181 Payghumbaron per salam hai.<br><br>37.182 Aur sab tarah ki tareef Allah kay liye hai jo saray jahan ka rab hai.</span><span style="font-weight: bold;"></span></body></html>