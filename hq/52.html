<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">52.Surat Taur</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Taur Makka mai Nazil hui, is mai onanchaas (49) Aayatain hain)<br><br></span><span style="font-weight: bold;">52.01 Qasam hai toor ki.<br><br>52.02 Aur likhi hui kitab ki.<br><br>52.03 Jo jhilli kay khulay huye warq mein hai. <br><br>52.04 Aur abad ghar ki.<br><br>52.05 Aur unchi chat ki.<br><br>52.06 Aur bharkaye huye samandar ki.<br><br>52.07 Be-shak app kay rab ka azab hoker rehnay wala hai.<br><br>52.08 Ussay koi rokney wala nahi.<br><br>52.09 Jiss din aasman thar tharaney lagay ga.<br><br>52.10 Aur pahaar chalney phirney lagen gey.<br><br>52.11 uss din jhutlaney walon ki (poori) kharabi hai.<br><br>52.12 Jo apni behuda goee mein uchal kood ker rahey hain.<br><br>52.13 Jiss din woh dhakkay dey ker aatish jahannam ki taraf laye jayen gey.<br><br>52.14 Yehi wohi aatish dozakh hai jissay tum jhoot batlatey thay.<br><br>52.15 (Abb batao) kiya yeh jadoo hai? ya tum dekhtay hi nahi ho.<br><br>52.16
Jao dozakh mein abb tumhara sabar kerna aur na kerna tumharay liye
yaksan hai tumhein faqat tumharay kiye ka badla diya jayega.<br><br>52.17 Yaqeenan perhezgar log jannaton mein aur nematon mein hain.<br><br>52.18
Jo unhen unkay rab ney dey rakhi hain uss per khush khush hain aur
unkay perwerdigar ney unhen jahannam kay azab say bhi bacha liya hai.<br><br>52.19 Tum mazay say khatay peetay raho inn aemaal kay badlay jo tum kertay thay.<br><br>52.20
Baraber bichay huye shandar takhtay per takkiye lagaye huye aur hum ney
unkay nikkah bari bari aankhon wali(hooron) say kerdiye hain.<br><br>52.21
Aur jo log emaan laye aur unki olad ney bhi emaan mein unki perwi ki
hum unki olad ko unntak phoncha dengey aur unkay amal say hum kuch kum
na keren gey.her shaks apney aemaal ka girwi hai.<br><br>52.22 Hum unkay liye meway aur marghoob gosht ki rail pail kerden gey.<br><br>52.23
(khush tabaee kay sath) aik doosray say jam (sharab) ki cheena jhapta
keren gey jiss sharab kay suroor mein to beyhuda goee hogi na gunah.<br><br>52.24 Aur unkay gird unkay no-umer ghulam chal phir rahey hongey goya kay woh moti thay ji dhakay rakhay thay.<br><br>52.25 Aur aapas mein aik doosray ki taraf mutawajja hoker sawal kerengey. <br><br>52.26 kahen gey iss say pehlay hum apney ghar walon kay dar miyan boht dara kertay thay.<br><br>52.27 Pus Allah taalaa ney hum per bara ehsan kiya aur humen tez-o-tund garum hawaon kay azab say bacha liya.<br><br>52.28 Hum iss say pehlay hi uss ki ibadat kiya kertay thay be-shak woh mohsin aur meharban hai.<br><br>52.29 To aap samjhatay rahen kiyoh kay app apney rab kay fazal say na to kaahin hain na deewana.<br><br>52.30 Kiya kafir yun kehtay hain kay yeh shaeer hai hum iss per zamaney kay hawadis (yani mot) ka intezar ker rahey hain.<br><br>52.31 Keh dijiye! tum muntazir raho mein bhi tumharay sath intezar kernay walon mein hun.<br><br>52.32 Kiya inki aqlen enhen yehi sikhati hain? ya yeh log hi sirkash hain.<br><br>52.33 Kiya yeh kehtay hain kay iss nabi ney khud qharh liya hai waqya yeh hai kay woh emaan nahi latey.<br><br>52.34 Acha agar yeh sachay hain to bhala iss jaisi aik (hi) baat yeh (bhi) to ley aayen.<br><br>52.35 Kiya yeh baghair kissi(peda kernay walay) kay khud ba khud peda hogaye hain? ya yeh khud peda kernay walay hain?<br><br>52.36 Kiya inhon ney hi aasman aur zamin ko peda kiya hai? bulkay yeh yaqeen na kernay walay log hain.<br><br>52.37 ya kiya inkay pass teray rab kay khazaney hain?ya (in khazanon kay) yeh darogha hain.<br><br>52.38
Ya kiya inkay pass koi seerhi hai jiss per charh ker suntay hain?(agar
aisa hai) to inka sunnay wala koi roshan daleel pesh keray.<br><br>52.39 Kiya Allah ki to sab larkiyan hain aur tumharay han larkay hain.<br><br>52.40 Kiya tu inn say koi ujrat talab kerta hai kay yeh uskay tawaan say bojhal ho rahey hain.<br><br>52.41 Kiya inkay pass ilm-e-gheeib hai jissay yeh likh letay hain?<br><br>52.42 Kiya yeh log koi fareb kerna chahtay hain? to yaqeen kerlen kay fareeb khordah kafir hi hain.<br><br>52.43 Kiya Allah kay siwa inka koi mabood hai? (hergiz nahi) Allah taalaa inkay shirk say pak hai.<br><br>52.44 Agar yeh log aasman kay kissi tukray ko girta hua dekhlen tab bhi yeh keh den key yeh teh-ba-teh badal hai.<br><br>52.45 Tu enhen chor dey yahan tak kay enhen uss din say sabiqa paray jiss mein yeh beyhosh kerdiye jayen gey.<br><br>52.46 Jiss din enhen inka makar kuch kaam na dey ga aur na woh madad kiye jayen gey.<br><br>52.47 Be-shak zalimon kay liye iss kay ilawa aur azab bhi hain lekin inn logon mein say aksar bey-ilm hain.<br><br>52.48
Tu apney rab kay hukum kay intezar kein sabar say kaam ley be-shak tu
humari aankhon kay samney hai subah ko jab tu uthay apney rab ki paki
aur hamd biyan ker.<br><br>52.49 Aur raat ko bhi usski tasbeeh parh aur sitaron kay doobtay waqt bhi.</span><span style="font-weight: bold;"></span></body></html>