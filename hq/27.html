<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">27.Surat Namal</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Namal Makka mai Nazil hui, is mai teranway (93) Aayatain hain) <br><br></span><span style="font-weight: bold;">27.01 Tua-Seen yeh aayaten hain quran ki (yani wazeh) aur roshan kitab ki.<br><br>27.02 Hidayat aur khushkhabri emaan walon kay liye.<br><br>27.03 Jo namaz qaeem kertay hain aur zakat ada kertay hain aur aakhirat per yaqeen rakhtay hain.<br><br>27.04
Jo log qayamat per emaan nahi latay hum ney unhen unn kay kartoot
zeenat daar ker dikhaye hain pus woh bhataktay phirtay hain.<br><br>27.05 Yehi log hain jin kay liye bura azab hai aur aakhirat mein bhi woh sakht nuksan yaafta hain.<br><br>27.06 Be-shak aap ko Allah hakeem-o-aleem ki taraf say quran sikhaya ja raha hai.<br><br>27.07
(yaad hoga) jab musa (alh-e-salam) ney apnay ghar walon say kaha mein
ney aag dekhi hai mein wahan say ya to koi khabar ley ker ya aag ka koi
sulagta hua angara ley ker abhi tumharay pass aajaonga takay tum seenk
taap kerlo.<br><br>27.08 Jab wahan phonchay to aawaz di gaee kay
ba-barkat hai woh jo iss aag mein hai aur barkat diya gaya hai woh jo
uss kay aas pass hai aur pak hai Allah jo tamam jahano ka palney wala
hai.<br><br>27.09 Musa! Sunn baat yeh hai kay mein hi Allah hun ghalib ba-hikmat.<br><br>27.10
Tu apni laathi daal dey musa ney jab ussay hilta julta dekha iss tarah
kay goya woh aik saanp hai to mun moray huye peeth pher ker bhagay aur
palat ker bhi na dekha aey musa! Khof na kha meray huzoor mein
payghumber dara nahi kertay.<br><br>27.11 Lekin jo log zulm keren phir uss kay ewaz neki keren uss buraee kay peechay to mein bhi bakshney wala meharbaan hun.<br><br>27.12
Aur apna hath apney girbaan mein daal woh safaid chamkeela hoker niklay
ga baghair kissi aib kay tu no nishaniyan ley ker firaon aur uss ki qom
ki taraf jaa yaqeenan woh bad-kaaron ka giroh hai.<br><br>27.13 Pus jab unn kay pass aankhen khol denay walay humaray moajzzay phonchay to woh kehney lagay yeh to sareeh jadoo hai.<br><br>27.14
Unhon ney inkar ker diya halankay unn kay dil yaqeen ker chukay thay
sirf zulm aur takabbur ki bina per. Pus dekh lijiye kay inn fitna
perdaaz logon ka anjam kaisa kuch hua.<br><br>27.15 Aur hum ney
yaqeenan dawood aur suleman ko ilm dey rakha thaaur dono ney kaha
tareef uss Allah kay liye hai jiss ney humen apnay boht say emaan daar
bandon per fazeelat ata farmaee hai.<br><br>27.16 Aur dawood kay waris
suleman huye aur kehney lagay logo! Humen perindon ki boli sikhaee gaee
hai aur hum sab kuch mein say diye gaye hain. Be-shak yeh bilkul khula
hua fazal-e-elahee hai.<br><br>27.17 Suleman kay samney unn kay tamam
lashkar jinnaat aur insan aur perind mein say jama kiye gaye (her her
qisam ki) alag alag darja bandi kerdi gaee.<br><br>27.18 Jab woh
chewuntiyon kay maidan mein phonchay to aik chewunti ney kaha aey
chewuntiyon! Apnay apnay gharon mein ghus jao aisa na ho kay bey khabri
mein suleman aur uss ka lashkar tumhen rond dalay.<br><br>27.19 Uss ki
iss baat per suleman muskura ker hans diye aur dua kerney lagay kay aey
perwerdigaar! Tu mujhay tofiq dey kay mein teri inn nematon ka shukar
baja laaon jo tu ney mujh per inam ki hain aur meray maa baap per aur
mein aisay nek amal kerta rahon jin say tu khush rahey mujhay apni
rehmat say nek bandon mein shamil kerlay.<br><br>27.20 Aap ney
paerindon ka jaeeza liya aur farmaney lagay yeh kiya baat hai kay mein
hud hud ko nahi dekhta? Kiya waqaee woh ghair hazir hai?<br><br>27.21 Yaqeenan mein ussay sakht saza doon ga ya ussay zibah ker daloon ga ya meray samney koi sareeh daleel biyan keray.<br><br>27.22
Kuch ziyada dare na guzri thi kay aaker uss ney kaha mein aik aisi
cheez ki khabar laya hun kay tujhay uss ki khabar hi nahi mein saba ki
aik sachi khabar teray pass laya hun.<br><br>27.23 Mein ney dekha kay
unn ki badshaat aik aurat ker rahi hai jissay her qisam ki cheez say
kuch na kuch diya gaya hai aur uss ka takht bhi bari azmat wala hai.<br><br>27.24
Mein ney ussay aur uss ki qom ko Allah Taalaa ko chor ker sorraj ko
sajda kertay huye paya shetan ney unn kay kaam unhen bhalay ker kay
dikhla ker sahih raah say rok diya hai pus woh hidayat per nahi aatay.<br><br>27.25
Kay ussi Allah kay liye sajday keren jo aasmano aur zaminon ki posheeda
cheezon ko bahir nikalata hai aur jo kuch tum chupatay ho aur zahir
kertay ho woh sab kuch janta hai. <br><br>27.26 Uss kay siwa koi mabood bar-haq nahi wohi azmat walay arsh ka malik hai.<br><br>27.27 Suleman ney kaha abb hum dekhen gay kay tu ney sach kaha hai ya tu jhoota hai.<br><br>27.28 Meray iss khat ko ley ja ker unhen dey dey phir unn kay pass say hut aa aur dekh kay woh kiya jawab detay hain.<br><br>27.29 Woh kehney lagi aey sardaro! Meri taraf aik ba-wuqa&#8217;at khat daala gaya hai.<br><br>27.30 Jo suleman ki taraf say hai aur jo bakhsish kerney walay meharbaan Allah kay naam say shuroo hai.<br><br>27.31 Yeh kay tum meray samney sirkashi na kero aur musalman bann ker meray pass aajao.<br><br>27.32
Uss ney kaha aey meray sardaro! Tum meray iss moamlay mein mujhay
mashwara do. Mein kissi amar ka qataee faisla jab tak tumhari mojoodgi
aur raye na ho nahi kiya kerti.<br><br>27.33 Inn sab ney jawab diya kay
hum taqat aur qooat walay sakht bhirney walay hain. Aagay aap ko
ikhtiyar hai aap khud hi soch lijiye kay humen aap kiya kuch hukum
farmati hain.<br><br>27.34 Uss ney kaha badshah jab kissi basti mein
ghustay hain to ussay ujaar detay hain aur wahan kay ba-izzat logon ko
zaleel ker detay hain. Aur yeh log bhi aisa hi keren gay.<br><br>27.35 Mein unhen aik hadiya bhejney wali hun phir dekh loon gi kay qasid kiya jawab ley ker lot&#8217;tay hain.<br><br>27.36
Pus jab qasid hazrat suleman kay pass phoncha to aap ney farmaya kiya
tum maal say mujhay madad lena chahatay ho? Mujhay to meray rab ney iss
say boht behtar dey rakha hai jo uss ney tumhen diya hai pus tum hi
apnay tohfay say khush raho.<br><br>27.37 Jaa unn ki taraf wapis lot
jaa hum unn (kay muqablay) per woh lashkar layen gay jin kay samney
parney ki unn mein taqat nahi aur hum unhen zaleel-o-pust ker kay wahan
say nikal bahir keren gay.<br><br>27.38 Aap ney farmaya aey sardaro!
Tum mein koi hai jo unn kay musalman ho ker phonchney say pehlay hi uss
ka takht mujhay laa dey.<br><br>27.39 Aik qavi hekal jinn kehney laga
aap apni majlis say uthen uss say pehlay mein ussay aap kay pass laa
deta hun yaqeen maniye kay mein iss per qadir hun aur hun bhi amanat
daar.<br><br>27.40 Jiss kay pass kitab ka ilm tha woh bol utha kay aap
palak jhapkayen uss say bhi pehlay mein ussay aap kay pass phoncha
sakta hun. Jab aap ney ussay apnay pass mojood paya to farmaney lagay
yehi meray rab ka fazal hai takay woh mujhay aazmaye kay mein shukar
guzari kerta hun aur jo na shukri keray to mera perwerdigar (bay perwa
aur buzurg) ghani aur kareem hai.<br><br>27.41 Hukum diya kay iss kay
takht mein kuch pher badal kerdo takay maloom hojaye kay yeh raah paa
leti hai ya unn mein say hoti hai jo raah nahi patay.<br><br>27.42 Phir
jab woh aagaee to uss say kaha (daryaft kiya) gaya kay aisa hi tera
(bhi) takht hai? Uss ney jawab diya kay yeh goya wohi hai humen iss say
pehlay hi ilm diya gaya tha aur hum musalman thay.<br><br>27.43 Ussay unhon ney rok rakha tha jin ki woh Allah kay siwa perastish kerti rahi thi yaqeenan woh kafir logon mein say thi.<br><br>27.44
Uss say kaha gaya kay mehal mein chali jao jissay dekh ker yeh samajh
ker kay yeh hoz hai uss ney apni pindliyan khol din farmay yeh to
seeshay say mundhi hui emaarat hai kehnay lagi aey meray perwerdigar!
Mein ney apnay aap per zulm kiya. Abb mein suleman kay sath Allah
rab-ul-aalameen ki mootiy aur farmanbardaar banti hun.<br><br>27.45
Yaqeenan hum ney samood ki taraf unn kay bhai saleh ko bheja kay tum
sab Allah ki ibadat kero phir bhi woh do fareeq bann ker aapas mein
larney jhagarney lagay.<br><br>27.46 Aap ney farmaya aey meri qom kay
logo! Tum neki say pehlay buraee ki jaldi kiyon macha rahey ho? Tum
Allah Taalaa say istaghfaar kiyon nahi kertay takay tum per reham kiya
jaye.<br><br>27.47 Woh kehnay lagay hum to teri aur teray sathiyon ki
bad-shagooni ley rahey hain? Aap ney farmaya tumhari bad-shagooni Allah
kay haan hai bulkay tum fitney mein paray huye log ho.<br><br>27.48 Uss shehar mein no sardar thay jo zamin mein fasad phelatay rehtay thay aur islaah nahi kertay thay.<br><br>27.49
Unhon ney aapas mein bari qasmen kha kha ker ehad kiya kay raat hi ko
saleh aur uss kay ghar walon per hum chapa maaren gay aur uss kay
warison say saaf keh den gay kay hum uss kay ehal ki halakat kay waqt
mojood na thay aur hum bilkul sachay hain.<br><br>27.50 Unhon ney makar (khufiya tadbeer) aur hum ney bhi aur woh issay samajhtay hi na thay. <br><br>27.51 (abb) dekh ley unn kay makar ka anjam kaisa kuch hua? Kay hum ney unn ko aur unn ki qom ko sab ko ghaarat ker diya.<br><br>27.52
Yeh hain unn kay makanaat jo unn kay zulm ki waja say ujray paray hain
jo log ilm rakhtay hain unn kay liye iss mein bari nishani hai.<br><br>27.53 Hum ney unn ko jo emaan laye thay aur perhezgaar thay baal baal bacha liya.<br><br>27.54
Aur loot ka (zikar ker) jabkay uss ney apni qom say kaha kay kiya
bawajood dekhney bhalney kay phir bhi tum bad-kaari ker rahey ho?<br><br>27.55
Yeh kiya baat hai kay tum aurton ko chor ker mardon kay pass shewat say
aatay ho? Haq yeh hai kay tum bari hi nadani ker rahey ho.<br><br>27.56
Qom ka jawab ba-juz iss kehnay kay aur kuch na tha kay aal-e-loot ko
apnay shehar say shahar badar kerdo yeh to baray pak baaz bann rahey
hain.<br><br>27.57 Pus hum ney ussay aur uss kay ehal ko ba-juz uss ki
biwi kay sab ko bacha liya uss ka andaza to baqi reh janey walon mein
hum laga hi chukay thay.<br><br>27.58 Aur unn per aik (khas qisam ki) barish barsa di pus unn dhamkaye huye logon per buri barish hui.<br><br>27.59
Tu keh dey kay tamam tareef Allah hi kay liye hai aur uss kay
bar-gazeeda bandon per salam hai. Kiya Allah Taalaa behtar hai ya woh
jinhen yeh log shareek thera rahey hain.<br><br>27.60 Bhala batao to?
Kay aasamano ko aur zamin ko kiss ney peda kiya? Kiss ney aasman say
barish barsaee? Phir uss say haray bharay ba-ronaq baghaat uga diye?
Unn baghon kay darakhton ko tum hergiz na uga saktay kiya Allah kay
sath aur koi mabood bhi hai? Bulkay yeh log hut jatay hain (seedhi raah
say).<br><br>27.61 Kiya woh jiss ney zamin ko qarar gaah banaya aur uss
kay darmiyan nehren jari kerdin aur uss kay liye pahar banaye aur do
samandaron kay darmiyan rok bana di kiya Allah kay sath koi aur mabood
bhi hai? Bulkay inn mein say aksar kuch jantay hi nahi.<br><br>27.62
Bay kus ki pukar ko jab kay woh pukaray kaun qabool ker kay sakhti ko
door ker deta hai? Aur tumhen zamin ka khalfa banata hai kiya Allah
Taalaa kay sath koi aur mabood hai? Tum boht kum naseehat-o-ibrat hasil
kertay ho.<br><br>27.63 Kiya woh jo tumhen khushki aur tari ki
tareekiyon mein raah dikhata hai aur jo apni rehmat say pehlay hi
khushkhabriyan denay wali hawayen chalata hai kiya Allah kay sath koi
aur mabood bhi hai jinhen yeh shareek kertay hain unn sab say Allah
buland-o-bala-tar hai.<br><br>27.64 Kiya woh jo makhlooq ki awwal dafa
pedaeesh kerta hai phir ussay lotaye ga aur jo tumhen aasman aur zamin
say roziyan dey raha hai kiya Allah kay sath koi aur mabood hai keh
dijiye kay agar sachay hoto apni daleel lao.<br><br>27.65 Keh dijiye
kay aasmano walon mein say zamin walon mein say siwaye Allah kay koi
ghaib nahi janta unhen to yeh bhi nahi maloom kay kab utha kharay kiye
jayen gay?<br><br>27.66 Bulkay aakhirat kay baray mein unn ka ilm
khatam ho chuka hai bulkay yeh iss ki taraf say shak mein hain. Bulkay
yeh iss say andhay hain.<br><br>27.67 Kafiron ney kaha kay kiya jab hum mitti ho jayen gay aur humaray baap dada bhi kiya hum phir nikalay jayen gay.<br><br>27.68 Hum aur humaray baap dadon ko boht pehlay say yeh waday diye jatay rahey. Kuch nahi yeh to sirf aglon kay afsaney hain.<br><br>27.69 Keh dijiye kay zamin mein chal phir ker zara dekho to sahi kay gunehgaron ka kaisa anjam hua?<br><br>27.70 Aap inn kay baray mein ghum na keren aur inn kay dao ghaat say tang dil na hon.<br><br>27.71 Kehtay hain kay yeh wada kab hai agar sachay ho to batla do.<br><br>27.72 Jawab dijiye! kay shayad baaz woh cheezen jin ki tum jaldi macha rahey ho tum say boht hi qareen hogaee hon.<br><br>27.73 Yaqeenan aap ka perwerdigar tamam logon per baray hi fazal wala hai lekin aksar log na-shukri kertay hain.<br><br>27.74 Be-shak aap ka rab unn cheezon ko bhi janta hai jinhen unn kay seenay chupa rahey hain aur jinhen zahir ker rahey hain.<br><br>27.75 Aasman-o-zamin ki koi posheeda cheez bhi aisi nahi jo roshan aur khulli kitab mein na ho.<br><br>27.76 Yaqeena yeh quran bani israeel kay samney unn aksar cheezon ka biyan ker raha hai jin mein yeh ikhtilaf kertay hain.<br><br>27.77 Aur yeh quran emaan walon kay liye yaqeenan hidayat aur rehmat hai.<br><br>27.78 Aap ka rab unn kay darmiyan apnay hukum say sab faislay ker dey ga woh bara hi ghalib aur dana hai.<br><br>27.79 Pus aap yaqeenan Allah hi per bharosa rakhiye yaqeenan aap sachay aur khullay deen per hain.<br><br>27.80
Be-shak aap murdon ko nahi suna saktay hain aur na behron ko apni pukar
suna saktay hain jabkay woh peeth pheray roo gardaan ja rahey hon.<br><br>27.81
Aur na aap andhon ko unn ki gumrahee say hata ker rehnumaee ker saktay
hain aap to sirf unhen suna saktay hain jo humari aayaton per emaan
laye hain phir woh farmanbardaar ho jatay hain.<br><br>27.82 Jab unn
kay upper azab ka wada sabit hojaye ga hum zamin say unn kay liye aik
janwar nikalen gay jo unn say batein kerta hoga kay log humari aayaton
per yaqeen nahi kertay thay.<br><br>27.83 Aur jiss din her ummat mein
say unn logon kay giroh ko jo humari aayaton ko jhutlatay thay gher
ghaar ker layen gay phir woh sab kay sab alaga ker diye jayen gay.<br><br>27.84
Jab sab kay sab aa phonchen gay to Allah Taalaa farmaye ga kay tum ney
meri aayaton ko bawajood yeh kay tumhen unn ka poora ilm na tha kiyon
jhutlaya? Aur yeh bhi batlao kay tum kiya kuch kertay rahey?<br><br>27.85 Ba-sabab iss kay kay unhon ney zulm kiya tha unn per baat jum jayegi aur woh kuch na bol saken gay.<br><br>27.86
Kiya woh dekh nahi rahey hain kay hum ney raat ko iss liye banaya hai
kay woh iss mein aaram hasil kerlen aur din ko hum ney dikhlaney wala
banaya hai yaqeenan iss mein unn logon kay liye nishaniyan hain jo
emaan-o-yaqeen rakhtay hain.<br><br>27.87 Jiss din soor phooka jayega
tum sab kay sab aasmanon walay aur zmain walay ghabra uthen gay magar
jissay Allah Taalaa chahaye aur saray kay saray aajiz-o-pust ho ker uss
kay samney hazir hongay.<br><br>27.88 Aur aap paharon ko dekh ker apni
jagah jamay huye khayal kertay hain lekin woh bhi badal ki tarah urtay
phiren gay yeh hai san&#8217;at Allah ki jiss ney her cheez ko mazboot banaya
hai jo kuch tum kertay ho uss say woh ba-khabar hai.<br><br>27.89 Jo log nek amal layen gay unhen uss say behtar badla milay ga aur woh uss din ki ghabrahat say bey khof hongay.<br><br>27.90
Aur jo buraee ley ker aayen gay woh ondhay mun aag mein jhonk diye
jayen gay. Sirf wohi badla diye jao gay jo tum kertay rahey.<br><br>27.91
Mujhay to bus yehi hukum diya gaya hai kay mein iss shehar kay
perwerdigar ki ibadat kerta rahon jiss ney issay hurmat wala banaya hai
jiss ki milkiyat her cheez hai aur mujhay yeh bhi farmaya gaya hai kay
mein farmanbardaron mein say ho jaon.<br><br>27.92 Aur mein quran ki
tilawat kerta rahon jo raah-e-raast per aajaye woh apnay nafay kay liye
raah-e-raast per aayega. Aur jo behak jaye to keh dijiye! kay mein to
sirf hoshiyaar kerney walon mein say hun.<br><br>27.93 Keh dijiye! kay
tamam tareefen Allah hi ko saza waar hain woh un-qareeb apni nishaniyan
dikhaye ga jinhen tum (khud) pehchan lo gay aur jo kuch tum kertay ho
uss say aap ka rab ghafil nahi.</span><span style="font-weight: bold;"></span></body></html>