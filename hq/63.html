<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">63.Surat Al Munafiqoon</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Munafiqoon Makka mai Nazil hui, is mai gyara (11) Aayatain hain)<br><br></span><span style="font-weight: bold;">63.01
Tumharay pass jab munafiq aatay hain to kehtay hain kay hum iss baat
kay gawah hain kay be-shak aap Allah kay rasool hain aur Allah janta
hai yaqeenan aap uss kay rasool hain aur Allah gawahi deta hai kay yeh
munafiq qata&#8217;an jhootay hain.<br><br>63.02 Enhon ney apni qasmon ko
dhaal bana rakha hai pus Allah ki raah say ruk gaye be-shak bura hai
woh kaam jo yeh ker rahey hain.<br><br>63.03 Yeh iss sabab say hai kay
yeh eman laa ker phir kafir hogaye pus inn kay dilon per mohar ker di
gaee abb yeh nahi samajhtay.<br><br>63.04 Jab aap enhen dekh len to inn
kay jism aap ko khushnuma maloom hon yeh jab baaten kerney lagen to aap
inn ki baaton per (apna) kaan lagayen goya kay yeh lakriyan hain deewar
kay shaharay lagee huin her (sakht) aawaz ko apney khilaf samajhtay
hain yehi haqeeqi dushman hain inn say bacho Allah enhen ghaarat keray
kahan say phiray jatay hain.<br><br>63.05 Aur jab inn say kaha jata hai
aao tumharay liye Allah kay rasool istaghfaar keren to apney sir
matkatay hain aur aap dekhen gay kay woh takabbur kertay huye ruk jatay
hain.<br><br>63.06 Inn kay haq mein aap ka istaghfaar kerna aur na
kerna dono barabar hai Allah Taalaa enhen hergiz na bakshay ga be-shak
Allah Taalaa (aisay) na farmaan logon ko hidayat nahi deta.<br><br>63.07
Yehi woh log hain jo kehtay hain kay jo log rasool-lullah kay pass hain
unn per kuch kharach na kero yahan tak kay woh idhar udhar ho jayen aur
aasman-o-zamin kay kul khazaney Allah Taalaa ki milkiyat hain lekin yeh
munfiq bey samajh hain.<br><br>63.08 Yeh kehtay hain kay agar hum abb
lot ker madina jayen gay to izzat wala wahan say zillat walay ko nikal
dey ga. Suno! Izzat to sirf Allah Taalaa kay liye aur uss kay rasool
kay liye aur eman daaron kay liye hai lekin yeh munafiq jantay nahi.<br><br>63.09
Aey musalmano! Tumharay maal aur tumhari auladen tumhen Allah kay ziker
say ghafil na ker den aur jo aisa keren woh baray hi ziyan kaar log
hain.<br><br>63.10 Aur jo kuch hum ney tumhen dey rakha hai uss mein
say (humari raah mein) iss say pehaly kharach kero kay tum mein say
kissi ko maut aajaye to kehney lagay aey meray perwerdigar! Mujhay to
thori dare ki mohlat kiyon nahi deta? Kay mein sadqa keroon aur nek
logon mein say ho jaon.<br><br>63.11 Aur jab kissi ka muqarrar waqt
aajata hai phir ussay Allah Taalaa hergiz mohlat nahi deta aur jo kuch
tum kertay ho uss say Allah Taalaa bakhoobi ba khabar hai.</span><span style="font-weight: bold;"></span></body></html>