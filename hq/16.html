<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">16.</span><span style="font-weight: bold;">Surat Nahal</span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Nahal Makka mai Nazil hui, is mai aikso-ahaees (128) Aayatain hain)<br><br></span><span style="font-weight: bold;">16.01
Allah Taalaa ka hukum aa phoncha abb iss ki jaldi na machao. Tamam paki
uss kay liye hai woh bartar hai unn sab say jinhen yeh Allah kay nazdik
shareek batlatay hain.<br><br>16.02 Wohi farishton ko apni wahee dey
ker apney hukum say apney bandon mein say jiss per chahata hai utarta
hai kay tum logon ko aagah kerdo kay meray siwa aur koi mabood nahi pus
tum mujh say daro.<br><br>16.03 Ussi ney aasmanon aur zamin ko haq kay sath peda kiya hai woh iss say bari hai jo mushrik kertay hain.<br><br>16.04 Uss ney insan ko nutfay say peda kiya phir woh sareeh jhagraloo bann betha.<br><br>16.05
Ussi ney chopaye peda kiye jin mein tumharay liye garmi kay libas hain
aur bhi boht say nafay hain aur baaz tumharay khaney kay kaam aatay
hain.<br><br>16.06 Aur inn mein tumhari ronaq bhi hai jab chara ker laao tab bhi aur jab charaney ley jao tab bhi.<br><br>16.07
Aur woh tumharay bojh unn shehron tak utha ley jatay hain jahan tum
baghair aadhi jaan kiye phonch hi nahi saktay thay. Yaqeenan tumhara
rab bara hi shafiq aur nihayat meharbaan hai.<br><br>16.08 Ghoron ko
khacharon ko gadhon ko uss ney peda kiya kay tum unn ki sawari lo aur
baees-e-zeenat bhi hain. Aur bhi woh aisi boht cheezen peda kerta hai
jin ka tumhen ilm bhi nahi.<br><br>16.09 Aur Allah per seedhi raah ka
bata dena hai aur baaz tairhi raahen hain aur agar woh chahata to tum
sab ko raah-e-raast per laga deta.<br><br>16.10 Wohi tumharay faeeday
kay liye aasman say pani barsata hai jissay tum peetay bhi ho aur ussi
say ugay huye darakhton ko tum apney janwaron ko charatay ho.<br><br>16.11
Issi say woh tumharay liye kheti aur zaitoon aur khujoor aur angoor aur
her qisam kay phal ugata hai be-shak unn logon kay liye iss mein bari
nishani hai jo ghor-o-fikar kertay hain.<br><br>16.12 Ussi ney raat din
aur sooraj chand ko tumharay liye tabey ker diya hai aur sitaray bhi
ussi kay hukum kay matehat hain. Yaqeenan iss mein aqal mand logon kay
liye kaee aik nishaniyan mojood hain.<br><br>16.13 Aur bhi boht si
cheezen tarah tarah kay rang roop ki uss ney tumharay liye zamin per
phela rakhi hain. Be-shak naseehat qabool kerney walon kay liye iss
mein bari bhari nishani hai.<br><br>16.14 Aur darya bhi ussi ney
tumharay bus mein ker diye hain kay tum iss mein say (nikla hua) taza
gosht khao aur iss mein say apney pehanney kay zaiwraat nikal sako aur
tum dekhtay ho kay kashtiyan iss mein pani cheerti hui (chalti) hain
aur iss liye bhi kay tum uss ka fazal talash kero aur hosakta hai kay
tum shukar guzari bhi kero.<br><br>16.15 Aur uss ney zamin mein pahar
gaar diye hain takay tumhen ley ker hilay na aur nehren aur raahen bana
den takay tum manzil-e-maqsood ko phoncho.<br><br>16.16 Aur bhi boht si nishaniyan muqarrar farmaeen. Aur sitaron say bhi log raah hasil kertay hain.<br><br>16.17 To kiya woh jo peda kerta hai uss jaisa hai jo peda nahi ker sakta? Kiya tum bilkul nahi sochtay?<br><br>16.18
Aur agar tum Allah ki nematon ka shumar kerna chahao to tum ussay nahi
ker saktay. Be-shak Allah bara bakhshney wala meharban hai.<br><br>16.19 Aur jo kuch tum chupao aur zahir kero Allah Taalaa sab kuch janta hai.<br><br>16.20
Aur jin jin ko yeh log Allah Taalaa kay siwa pukartay hain woh kissi
cheez ko peda nahi ker saktay bulkay woh khud peda kiye huye hain.<br><br>16.21 Murdey hain zinda nahi unhen to yeh bhi shaoor nahi kay kab uthayen jayen gay.<br><br>16.22
Tum sab ka mabood sirf Allah Taalaa akela hai aur aakhirat per eman na
rakhney walon kay dil munkir hain aur woh khud takabbur say bharay huye
hain.<br><br>16.23 Bey shak-o-shuba Allah Taalaa her uss cheez ko
jissay woh log chupatay hain aur jissay zahir kertay hain bakhoobi
janta hai. Woh ghuroor kerney walon ko pasand nahi farmata.<br><br>16.24
Inn say jab daryaft kiya jata hai kay tumharay perwerdigar ney kiya
nazil farmaya hai? To jawab detay hain kay aglon ki kahaniyan hain.<br><br>16.25
Issi ka natija hoga kay qayamat kay din yeh log apney pooray bojh kay
sath hi unn kay bojh kay bhi hissay daar hongay jinhen bey ilmi say
gumraah kertay rahey. Dekho to kaisa bura bojh utha rahey hain. <br><br>16.26
Inn say pehlay kay logon ney bhi makar kiya tha (aakhir) Allah ney (unn
kay mansoobon) ki emarton ko jaron say ukher diya aur unn (kay saron)
per (unn ki) chaten upper say gir paren aur unn kay pass azab wahan say
aagaya jahan ka unn ko weham-o-guman bhi na tha.<br><br>16.27 Phir
qayamat walay din bhi Allah unn ko ruswa keray ga aur farmaye gay kay
meray woh shareek kahan hain jin kay baray mein tum lartay jhagartay
thay jinhen ilm diya gaya tha woh pukar uthen gay kay aaj to kafiron ko
ruswaee aur buraee chimat gaee.<br><br>16.28 Woh jo apni jano per zulm
kertay hain farishtay jab unn ki jaan qabz kerney lagatay hain uss waqt
woh jhuk jatay hain kay hum buraee nahi kertay thay. Kiyon nahi? Allah
Taalaa khoob jannay wala hai jo kuch tum kertay thay.<br><br>16.29 Pus
abb to hameshgi kay tor per tum jahannum kay darwazon mein dakhil hojao
pus kiya hi bura thikana hai ghuroor kerney walon ka.<br><br>16.30 Aur
perhezgaron say poocha jata hai kay tumharya perwerdigar ney kiya nazil
farmaya hai? Wo woh jawab detay hain kay achay say acha. Jin logon ney
bhalee ki unn kay liye iss duniya mein bhalee hai aur yaqeenan aakhirat
ka ghar to boht hi behtar hai aur kiya hi khoob perhezgaron ka ghar hai.<br><br>16.31
Hameshgi walay baghaat jahan woh jayen gay jin kay neechay nehren beh
rahi hain jo kuch yeh talab keren gay wahan unn kay liye mojood hoga.
Perhezgaron ko Allah Taalaa issi tarah badlay ata farmata hai.<br><br>16.32
Aur jin ki janen farishtay iss haal mein qabz kertay hain kay woh pak
saaf hon kehtay hain kay tumharay liye salamti hi salamti hai jao
jannat mein apney unn aemaal kay badlay jo tum kertay thay.<br><br>16.33
Kiya yeh issi baat ka intizar ke rahey hain kay inn kay pass farishtay
aajayen ya teray rab ka hukum aajaye? Aisa hi unn logon ney bhi kiya
tha jo inn say pehlay thay. Unn per Allah Taalaa ney koi zulm nahi kiya
bulkay woh khud apni janon per zulm kertay rahey.<br><br>16.34 Pus unn kay buray aemaal kay natijay unhen mill gaye aur jiss ki hansi uratay thay uss ney unn ko gher liya.<br><br>16.35
Mushrik logon ney kaha kay agar Allah Taalaa chahata to hum aur humaray
baap daday uss kay siwa kissi aur ki ibadat hi na kertay na uss kay
farman kay baghair kissi cheez ko haram kertay. Yehi fail inn say
pehlay kay logon ka raha. To rasoolon per to sirf khullam khulla
paygham phoncha dena hai.<br><br>16.36 Hum ney her ummat mein rasool
bheja kay (logo!) sirf Allah ki ibadat kero aur uss kay siwa tamam
maboodon say bacho. Pus baaz logon ko to Allah Taalaa ney hidayat di
aur baaz per gumrahi sabit hogaee pus tum khud zamin mein chal phir ker
dekh lo kay jhutlaney walon ka anjam kaisa kuch hua?<br><br>16.37 Go
aap inn ki hidayat kay khuwaish mand rahey hain lekin Allah Taalaa ussa
hidayat nahi deta jissay gumrah kerdey aur na unn ka koi madadgar hota
hai.<br><br>16.38 Woh log bari sakht sakht qasmen kha kha ker kehtay
hain kay murdon ko Allah Taalaa zinda nahi keray ga. Kiyon nahi zaroor
zinda keray ga yeh to uss ka bar haq lazmi wada hai leki aksar log
jantay nahi.<br><br>16.39 Iss liye bhi kay yeh log jiss cheez mein
ikhtilaf kertay thay ussay Allah Taalaa saaf biyan kerdey aur iss liye
bhi kay khud kafir apna jhoota hona jaan len.<br><br>16.40 Hum jab kissi cheez ka irada kertay hain to sirf humara yeh keh dena hota hai kay ho jaa pus woh hojati hai.<br><br>16.41
Jin logon ney zulm bardasht kerney kay baad Allah ki raah mein
tark-e-watan kiya hai hum unhen behtar say behtar thikana duniya mein
ata farmyen gay aur aakhirat ka sawab to boht hi bara hai kaash kay log
iss say waqif hotay.<br><br>16.42 Woh jinhon ney daman-e-sabar na chora aur apney palney walay hi per bharosa kertay rahey.<br><br>16.43
Aap say pehlay bhi hum mardon ko hi bhejtay rahey jin ki janib wahee
utara kertay thay pus agar tum nahi jantay to ehl-e-ilm say daryaft
kerlo.<br><br>16.44 Daleelon aur kitabon kay sath yeh zikar (kitab) hum
ney aap ki taraf utara hai kay logon ki janib jo nazil farmaya gaya hai
aap ussay khol khol ker biyan ker den shayad kay woh ghoro-o-fikar
keren.<br><br>16.45 Bad tareen dao paich kerney walay kiya iss baat say
bey khof hogaye hain kay Allah Taalaa unhen zamin mein dhansa dey ya
unn kay pass aisi jagah say azab aajaye jahan ka unhen weham-o-guman
bhi na ho.<br><br>16.46 Ya unhen chaltay phirtay pakar ley. Yeh kissi soorat mein Allah Taalaa ko aajiz nahi ker saktay.<br><br>16.47 Ya unhen dara dhamka ker pakar ley pus yaqeenan tumhara perwerdigar aala shafqat aur intehaee reham wala hai.<br><br>16.48
Kiya enhon ney Allah ki makhlooq mein kissi ko bhi nahi dekha? Kay uss
kay saye dayen bayen jhuk jhuk ker Allah Taalaa kay samney sir ba
sujood hotay aur aajzi ka izhar kertay hain.<br><br>16.49 Yaqeenan
aasman-o-zamin kay kul jandar aur tamam farishtay Allah Taalaa kay
samney sajday kertay hain aur zara bhi takabbur nahi kertay.<br><br>16.50 Aur apney rab sau jo unn kay upper hai kapkapatay rehtay hain aur jo hukum mill jaye uss ki tameel kertay hain.<br><br>16.51
Allah Taalaa irshad farma chuka hai kay do mabood na banao. Mabood to
sirf wohi akela hai pus tum sab mera hi darr khof rakho.<br><br>16.52
Aasmanon mein aur zamin mein jo kuch hai sab ussi ka hai aur ussi ki
ibadat lazim hai kiya phir tum uss kay siwa auron say dartay ho?<br><br>16.53
Tumharay pass jitni bhi nematen hain sab ussi ki di hui hain abb bhi
jab tumhen koi museebat paish aajaye to ussi ki taraf nala-o-faryad
kertay ho.<br><br>16.54 Aur jahan uss ney woh museebat tum say dafa ker di tum mein say kuch log apney rab kay sath shirk kerney lag jatay hain.<br><br>16.55 Kay humari di hui nematon ki na shukri keren. Acha kuch faeeda utha lo aakhir kaar tumhen maloom ho hi jaye ga.<br><br>16.56
Aur jisay jantay boojhtay bhi nahi uss ka hissa humari di hui rozi mein
say muqarrar kertay hain wallah tumharay iss bohtan ka sawal tum say
zaroor hi kiya jayega.<br><br>16.57 Aur woh Allah subhana hu wa-Taalaa
kay liye larkiyan muqarrar kertay hain aur apney liye woh jo apni
khuwaish kay mutabiq ho.<br><br>16.58 Inn mein say jab kissi ko larki
honey ki khabar di jaye to uss ka chehra seeha hojata hai aur dil hi
dil mein ghutney lagta hai.<br><br>16.59 Iss buri khabar say logon say
chupa chupa phirta hai. Sochta hai kay kiya iss zillat ko sath liye
huye hi rahey ya issay mitti mein daba dey aah! Kiya hi buray faislay
kertay hain?<br><br>16.60 Aakhirat per eman na rakhney walon ki hi buri
misal hai Allah kay liye to boht hi buland sift hai woh bara hi ghalib
aur ba hikmat hai.<br><br>16.61 Agar logon kay gunah per Allah Taalaa
unn ki girift kerta to roy-e-zamin per aik jandar baqi na rehta lekin
woh to enhen aik waqt muqarrara tal dheel deta hai jab inn ka woh waqt
aajata hai to woh aik sa&#8217;at na peechay reh saktay hain aur na aagay
barh saktay hain.<br><br>16.62 Aur woh apney liye jo jo na pasand
rakhtay hain Allah kay liye sabit kertay hain aur inn ki zabanen jhooti
baten biyan kerti hain kay inn kay liye khoobi hai. Nahi nahi dar-asal
inn kay liye aag hai aur yeh dozakhiyon kay paish ro hain.<br><br>16.63
Wallah! hum ney tumjh say pehlay ki ummaton ki taraf bhi apney rasool
bhejay lekin shetan ney unn kay aemaal-e-bad unn ki nighaon mein
aaraasta ker diye woh shetan aaj bhi unn ka rafiq bana hua hai aur unn
kay liye dard naak azab hai.<br><br>16.64 Iss kitab ko hum ney aap per
iss liye utara hai kay aap inn kay liye her uss cheez ko wazeh kerden
jiss mein woh ikhtilaf ker rahey hain aur yeh eman daron kay liye
rehnumaee aur rehmat hai.<br><br>16.65 Aur Allah aasman say pani barsa
ker iss say zamin ko uss ki maut kay bad zinda ker deta hai. Yaqeenan
iss mein unn logon kay liye nishani hai jo sunen.<br><br>16.66 Tumharay
liye to chopayon mein bhi bari ibrat hai kay hum tumhen uss kay pait
mein jo kuch hai ussi mein say gobar aur lahoo kay darmiyan say khalis
doodh pilatay hain jo peenay walon kay liye sehta pachta hai.<br><br>16.67
Aur khujoor aur angoor kay darakhton kay phalon say tum sharab bana
letay ho aur umdah rozi bhi. Jo log aqal rakhtay hain unn kay liye to
iss mein boht bari nishani hai.<br><br>16.68 Aap kay rab ney shehad ki
makhi kay dil mein yeh baat daal di kay paharon mein darakhton logon ki
banaee hui unchi unchi tatiyon mein apney ghar (chattay) bana.<br><br>16.69
Aur her tarah kay meway kha aur apney rab ki aasan raahon mein chalti
phirti reh inn kay pait say rang barang ka mashroob nikalta hai jiss
kay rang mukhtalif hain aur jiss mein logon kay liye shifa hai
ghor-o-fiker kerney walon kay liye iss mein boht bari nishani hai.<br><br>16.70
Allah Taalaa ney hi tum sab ko peda kiya hai wohi phir tumhen fot keray
ga tum mein aisay bhi hain jo bad tareen umar ki taraf lotaye jatay
hain kay boht kuhc jannay boojhney kay baad bhi na janen. Be-shak Allah
dana aur tawana hai.<br><br>16.71 Allah Taalaa hi ney tum mein say aik
ko doosray per rozi mein ziyadti dey rakhi hai pus jinhen ziyadti di
gaee hai woh apni rozi apney matehat ghulamon ko nahi detay kay woh aur
yeh iss mein barabar hojayen to kiya yeh log Allah ki nematon kay
munkir ho rahey hain?<br><br>16.72 Allah Taalaa ney tumharay liye tum
mein say hi tumhari biwiyan peda kin aur tumhari biwiyon say tumharay
liye tumharay betay aur potay peda kiye aur tumhen achi achi cheezen
khaney ko den. Kiya phir bhi log baatil per eman layen ga? Aur Allah
Taalaa ki nematon ki na shukri keren gay?<br><br>16.73 Aur woh Allah
Taalaa kay siwa unn ki ibadat kertay hain jo aasmanon aur zamin say
unhen kuch bhi to rozi nahi dey saktay aur na kuch qudrat rakhtay hain.<br><br>16.74 Pus Allah Taalaa kay liye misalen mat banao Allah Taalaa khoob janta hai aur tum nahi jantay.<br><br>16.75
Allah Taalaa aik misal biyan farmata hai kay aik ghulam hai doosray ki
milkiyat ka jo kissi baat ka ikhtiyar nahi rakhta aur aik aur shaks hai
jissay hum ney apney pass say maqool rozi dey rakhi hai. Kiya yeh sab
barabar ho saktay hain? Allah Taalaa hi kay liye sab tareef hai bulkay
inn mein say aksar nahi jantay.<br><br>16.76 Allah Taalaa aik aur misal
biyan farmata hai do shakson ki jin mein say aik to goonga hai aur
kissi cheez per ikhtiyar nahi rakhta bulkay woh apney malik per bojh
hai kahin bhi ussay bhejay woh koi bhalaee nahi lata kiya yeh aur woh
jo adal ka hukum deta hai aur hai bhi seedhi raah per barabar ho saktay
hain?<br><br>16.77 Aasmanon aur zamin ka ghaib sirf Allah Taalaa hi ko
maloom hai aur qayamat ka amar to aisa hi hai jaisay aankh ka jhapakna
bulkay iss say bhi ziyada qarib. Be-shak Allah Taalaa her cheez per
qadir hai.<br><br>16.78 Allah Taalaa ney tumhen tumhari maaon kay peton
say nikala hai kay uss waqt tum kuch bhi nahi jantay thay ussi ney
tumharay kaan aur aankhen aur dil banaye kay tum shukar guzari kero.<br><br>16.79
Kiya inn logon ney parindon ko nahi dekha jo tabey farman ho ker fiza
mein hain jinhen ba-juz Allah Taalaa kay koi aur thamay huye nahi
be-shak iss mein eman laney walay logon kay liye bari nishaniyan hain.<br><br>16.80
Aur Allah Taalaa ney tumharay liye tumharay gharon mein sakoonat ki
jagah bana di hai aur ussi ney tumharay liye chopayon ki khalon kay
ghar bana diye hain jinhen tum halka phulka patay ho apney kooch kay
din aur apney theharney kay din bhi aur unn ki oon aur roo&#8217;on aur
baalon say bhi uss ney boht say saman aur aik waqt muqarrara tak kay
liye faeeday ki cheezen banaeen.<br><br>16.81 Allah hi ney tumharay
liye apni peda kerda cheezon mein say saye banaye hain aur ussi ney
tumharay liye paharon mein ghaar banaye hain aur ussi ney tumharay liye
kurtay banaye hain jo tumhen garmi say bachayen aur aisay kuraty bhi jo
tumhen laraee kay waqt kaam aayen. Woh issi tarah apni poori poori
nematen dey raha hai kay tum hukum bardaar bann jao.<br><br>16.82 Phir bhi agar yeh mun moray rahen to aap per sirf khol ker tableegh ker dena hi hai.<br><br>16.83 Yeh Allah ki nematen jantay pehchantay huye bhi unn kay munkie horahey hain bulkay inn mein say aksar na shukray hain.<br><br>16.84
Aur jiss din hum her ummat mein say gawah khara keren gay phir kafiron
ko na ijazat di jaye gi aur na unn say toba kerney ko kaha jayega.<br><br>16.85 Aur jab yeh zalim azab dekh len gay phir na to unn say halka kiya jayega aur na woh dheel diye jayen gay.<br><br>16.86
Aur jab mushrikeen apney sharikon ko dekh len gay to kahen gay aey
humaray perwerdigar! Yehi humaray woh shareek hain jinhen hum tujhay
chor ker pukara kertay thay pus woh unhen jawab den gay kay tum bilkul
hi jhootay ho.<br><br>16.87 Uss din woh sab (aajiz ho ker) Allah kay
samney ita&#8217;at ka iqrar paish keren gay aur jo bohtan bazi kiya kertay
thay woh sab unn say gumm hojayega.<br><br>16.88 Jinhon ney kufur kiya
aur Allah ki raah say roka hum unhen azab per azab barhatay jayen gay
yeh badla hoga unn ki fitna pardaziyon ka.<br><br>16.89 Aur jiss din
hum her ummat mein unhi mein say unn kay muqablay mein gawah khara
keren gay aur tujhay inn sab per gawah bana ker layen gay aur hum ney
tujh per yeh kitab nazil farmaee hai jiss mein her cheez ka shafi biyan
hai aur hidayat aur rehmat aur khuskhabri say musalmanon kay liye.<br><br>16.90
Allah Taalaa adal ka bhalaee ka aur qarabat daron kay sath salook
kerney ka hukum deta hai aur bey hayaee kay kaamon na-shaista herkaton
aur zulm-o-ziyadti say rokta hai woh khud tumhen naseehaten ker raha
hai kay tum naseehat hasil kero.<br><br>16.91 Aur Allah kay ehad ko
poora kero jabkay tum aapas mein qol-o-qarar aur qasmon ko unn ki
pukhtagi kay baad mat toro halankay tum Allah Taalaa ko apna zaamin
thehra chukay ho tum jo kuch kertay ho Allah uss ko bakhoobi jaan raha
hai.<br><br>16.92 Aur uss aurat ki tarah na hojao jiss ney apna soot
mazboot kaatney kay baad tukray tukray ker kay tor dala kay tum apni
qasmon ko aapas kay makar ka baees thehrao iss liye kay aik giroh
doosray giroh say barha charha jaye. Baat sirf yehi hai kay iss ehad
say Allah tumhen aazma raha hai. Yaqeenan Allah Taalaa tumharay liye
qayamt kay din her uss cheez ko khol ker biyan ker dey ga jiss mein tum
ikhtilaf ker rahey thay.<br><br>16.93 Agar Allah chahata to tum sab ko
aik hi giroh bana deta lekin woh jisay chahaye gumrah kerta hai aur
jisay chahaye hidayat deta hai yaqeenan tum jo kuch ker rahey ho uss
kay baray mein baaz purs ki janey wali hai.<br><br>16.94 Aur tum apni
qasmon ko aapas ki dagha baazi ka bahana na banao. Phir to tumharay
qadam apni mazbooti kay baad dagmaga jayen gay aur tumhen sakht saza
bardasht kerna paray gi kiyon kay tum ney Allah ki raah say rok diya
aur tumhen bara sakht azab hoga.<br><br>16.95 Tum Allah kay ehad ko
thoray mol kay badley na bech diya kero. Yaad rakho Allah kay pass ki
cheez hi tumharay liye behtar hai ba-shart-e-kay tum mein ilm ho.<br><br>16.96
Tumharay pass jo kuch hai sab faani hai aur Allah Taalaa kay pass jo
kuch hai baqi hai. Aur sabar kerney walon ko hum bhalay aemaal ka
behtareen badla zaroor ata faramayen gay.<br><br>16.97 Jo shaks nek
amal keray mard ho ya aurat lekin ba-eman ho to hum ussay yaqeenan
nihayat behtar zindagi ata farmyen gay. Aur unn kay nek aemaal ka
behtareen badla bhi unhen zaroor zaroor den gay.<br><br>16.98 Quran parhney kay waqt randay huye shetan say Allah ki panah talab kero.<br><br>16.99 Eman walon aur apney perwerdigar per bharosa rakhney walon per uss ka zor mutlaqan nahi chalta.<br><br>16.100 Haan iss ka ghalba unn per to yaqeenan hai jo issi say rafaqat keren aur issay Allah ka shareek thehrayen.<br><br>16.101
Aur jab hum kissi aayat ki jagah doosri aayat badal detay hain aur jo
kuch Allah Taalaa nazil farmata hai ussay woh khoob janta hai to yeh
kehtay hain kay tu to bohtan baaz hai. Baat yeh hai kay inn mein say
aksar jantay hi nahi.<br><br>16.102 Keh dijiye kay issay aap kay rab ki
taraf say jibraeel haq kay sath ley ker aaye hain takay eman walon ko
Allah Taalaa istaqamat ata farmaye aur musalmanon ki rehnumaee aur
bisharat ho jaye.<br><br>16.103 Humen bakhoobi ilm hai kay yeh kafir
kehtay hain kay issay to aik aadmi sikhata hai uss ki zaban jiss ki
taraf yeh nisbat ker rahey hain ajami hai aur yeh quran to saaf arabi
mein hai.<br><br>16.104 Jo log Allah Taalaa ki aayaton per eman nahi
rakhtay unhen Allah ki taraf say bhi rehnumaee nahi hoti aur unn kay
liye alam naak azab hain.<br><br>16.105 Jhoot iftra to wohi bandhtay hain jinhen Allah Taalaa ki aayaton per eman nahi hota. Yehi log jhootay hain.<br><br>16.106
Jo shaks apney eman kay baad Allah say kufur keray ba-juz uss kay jiss
per jabar kiya jaye aur uss ka dil eman per bar qarar ho magar jo log
khullay dil say kufur keren to unn per Allah ka ghazab hai aur unhi kay
liye boht bara azab hai.<br><br>16.107 Yeh iss liye kay enhon ney
duniya ki zindagi ko aakhirat per ziyada mehboob rakgha. Yaqeenan Allah
Taalaa kafir logon ko raah-e-raast nahi dikhata.<br><br>16.108 Yeh woh
log hain jin kay dilon per aur jin kay kanon per aur jin ki aankhon per
Allah ney mohar laga di hai aur yehi log ghafil hain.<br><br>16.109 Kuch shak nahi kay yehi log aakhirat mein sakht nuksan uthaney walay hain.<br><br>16.110
Jin logon ney fitnon mein dalay janey kay baad hijrat ki phir jihad
kiya aur sabar ka saboot diya be-shak tera perwerdigar inn baton kay
baad unhen bakhshney wala aur meharbaniyan kerney wala hai.<br><br>16.111
Jis din her shaks apni zaat kay liye larta jhagarta aaye aur her shaks
ko uss kay kiye huye aemaal ka poora badla diya jaye ga aur logon per
(mutlaqan) zulm na kiya jaye ga.<br><br>16.112 Allah Taalaa uss basti
ki misal biyan farmata hai jo pooray aman-o-itminan say thi uss ki rozi
uss kay pass ba faraghat her jagah say chali aarahi thi. Phir uss ney
Allah Taalaa ki nematon ka kufur kiya to Allah Taalaa ney ussay bhook
aur darr ka maza chakhaya jo badla tha unn kay kartooton ka.<br><br>16.113
Unn kay pass unhin mein say rasool phoncha phir bhi unhon ney ussay
jhutlaya pus unhen azab ney aa dabocha aur woh thay hi zalim.<br><br>16.114
Jo kuch halal aur pakeeza rozi Allah ney tumhen dey rakhi hai ussay
khao aur Allah ki nemat ka shukar kero agar tum ussi ki ibadat kertay
ho.<br><br>16.115 Tum per sirf murdaar aur khoon aur sooar ka gosht aur
jiss cheez per Allah kay siwa doosray ka naam pukara jaye haram hain
phir agar koi shaks bey bus ker diya jaye na woh khuwaish mand ho aur
na hadd say guzrney wala ho to yaqeenan Allah bakhshney wala reham
kerney wala hai.<br><br>16.116 Kissi cheez ko apni zaban say jhoot moot
na keh diya kero kay yeh halal hai aue yeh haram hai kay Allah per
jhoot bohtan bandh lo samjh lo kay Allah Taalaa per bohtan baazi kerney
walay kaamyabi say mehroom hi rehtay hain.<br><br>16.117 Enhen boht mamooli faeeda milta hai aur inn kay liye dard naak azab hai.<br><br>16.118
Aur yahudiyon per hum ney jo kuch haram kiya tha ussay hum pehlay hi
say aap ko suna chukay hain hum ney unn per zulm nahi kiya bulkay woh
khud apni janon per zulm kertay rahey.<br><br>16.119 Jo koi jahalat say
buray amal keray phir toba kerley aur islaah bhi kerley to phir aap ka
rab bila shak-o-shuba bari bakhsish kerney wala aur nihayat hi meharban
hai.<br><br>16.120 Be-shak ibrahim paishwa aur Allah Taalaa kay farmanbardaar aur yak tarfa muslim thay. Woh mushriko mein say na thay.<br><br>16.121
Allah Taalaa ki nematon kay shukar guzaar thay Allah ney unhen apna bar
gazeedah ker liya tha aur uhen raah-e-raast sujha di thi.<br><br>16.122 Hum ney ussay duniya mein bhi behtri di thi aur be-shak woh aakhirat mein neko kaaron mein say hain.<br><br>16.123 Phir hum ney aap ki janib wahee bheji kay aap millat-e-ibrahim-e-hanif ki perwi keren jo mushrikon mein say na thay.<br><br>16.124
Haftay kay din ki azmat to sirf unn logon kay zimmay hi zaroori ki gaee
thi jinhon ney uss mein ikhtilaf kiya tha baat yeh hai kay aap ka
perwerdigar khud hi unn mein unn kay ikhtilaf ka faisla qayamat kay din
keray ga.<br><br>16.125 Apney rab ki raah ki taraf logon ko hikmat aur
behtareen naseehat kay sath bulaiye aur unn say behtareen teriqay say
guftugoo kijiye yaqeenan aap ka rab apni raah say behakney walon ko bhi
bakhoobi janta hai aur woh raah yafta logon say bhi poora waqif hai.<br><br>16.126
Aur agar badla lo bhi to bilkul utna hi jitna sadma tumhen phonchaya
gaya ho aur agar sabar kerlo to be-shak sabiron kay liye yehi behtar
hai.<br><br>16.127 Aap sabar keren baghair tofiq-e-elahi kay aap sabar
ker hi nahi saktay aur inn kay haal per ranjeeda na hon aur jo
makar-o-faraib yeh kertay rahey hain unn say tang dil na hon.<br><br>16.128 Yaqeen mano kay Allah Taalaa perhezgaron aur nek kaaron kay sath hai.</span><span style="font-weight: bold;"></span></body></html>