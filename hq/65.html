<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">65.Surat At Tallaq</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Tallaq Makka mai Nazil hui, is mai bara (12) Aayatain hain)<br><br></span><span style="font-weight: bold;">65.01
Aey nabi! (apni ummat say kaho kay) jab tum apni biwiyon ko tallaq dena
chahao to unn ki iddat (kay dino kay aaghaaz) mein unhen tallaq do aur
iddat ka hisab rakho aur Allah say jo tumhara perwerdigar hai dartay
raho na tum enhen inn kay gharon say nikalo aur na woh (khud) niklen
haan yeh aur baat hai kay woh khuli buraee ker bethen yeh Allah ki
muqarrar kerda hadden hain jo shaks Allah ki haddon say aagay barh jaye
uss ney yaqeenan apney upper zulm kiya tum nahi jantay shayad iss kay
baad Allah Taalaa koi naee baat peda ker dey.<br><br>65.02 Pus jab yen
aurten apni iddat poori kerney kay qarib phonch jayen to unhen ya to
qaeeday kay mutabiq apney nikkah mein rehney do ya dastoor kay mutabiq
enhen alag kerdo aur aapas mein do aadil shakson ko gawah kerlo aur
Allah ki raza mandi kay liye theek theek gawahi do. Yehi hai woh jiss
ki naseehat ussay ki jati hai jo Allah per aur qayamat kay din per eman
rakhta ho aur jo shaks Allah say darta hai Allah uss kay liye chutkaray
ki shakal nikal deta hai.<br><br>65.03 Aur ussay aisi jagah say rozi
deta hai jiss ka ussay guman bhi na ho aur jo shaks Allah per tawakkal
keray ga Allah ussay kafi hoga. Allah Taalaa apna kaam poora ker kay hi
rahey ga. Allah Taalaa ney her cheez ka aik andaza muqarrar ker rakha
hai.<br><br>65.04 Tumhari aurton mein say jo aurten hez say na umeed ho
gaee hon agar tumhen shuba ho to unn ki muddat teen maheeney hai aur
unn ki bhi jinhen hez aana shuroo hi na hua ho aur hamila aurton ki
iddat unn kay waza-e-hamal hai aur jo shaks Allah Taalaa say daray ga
Allah uss kay (her) kaam mein aasani ker dey ga.<br><br>65.05 Yeh Allah
ka hukum hai jo uss ney tumhari taraf utara hai aur jo shaks Allah say
daray ga Allah uss kay gunah mita dey ga aur ussay bara bhari ajar dey
ga.<br><br>65.06 Tum apni taqat kay mutabiq jahan tum rehtay ho wahan
inn (tallaq wali) aurton ko rakho aur enhen tang kerney kay liye
takleef na phonchao aur agar woh hamal say hon to jab tak bacha peda ho
lay enhen kharach detay raha kero phir agar tumharay kehney say wohi
doodh pilayen to tum enehn inn ki ujrat dey do aur ba-hum munasib tor
per mashwara ker liya kero aur agar tum aapas mein kash-ma-kash kero to
iss kay kehney say koi aur doodh pilaye gi.<br><br>65.07 Kushadgi walay
ko apni kushadgi say kharach kerna chahaiye aur jiss per uss kay rizq
ki tangi ki gaee ho ussay chahaiye kay jo kuch Allah ney ussay dey
rakha hai ussi mein say (apni hasb-e-heysiyat) dey kissi shaks ko Allah
takleef nahi deta magar utni hi jitni taqat ussay dey rakhi hai Allah
tangi kay baad aasani aur faraghat bhi ker dey ga.<br><br>65.08 Aur
boht si basti walon ney apney rab kay hukum say aur uss kay rasoolon
say sir taabi ki aur hum ney bhi unn say sakht hisab kiya aur unhen
azab diya unn dekha (sakht) azab.<br><br>65.09 Pus unhon ney apney kartoot ka maza chakh liya aur anjam kaar unn ka khasara hi hua.<br><br>65.10
Unn kay liye Allah Taalaa ney sakht azab tayyar ker rakha hai pus Allah
say daro aey aqal mand eman walo. Yaqeenan Allah ney tumhari taraf
naseehar utaar di hai.<br><br>65.11 (yani) rasool jo tumhen Allah kay
saaf saaf ehkaam parh sunata hai takay unn logon ko jo eman layen aur
nek amal keren woh tareekiyon say roshni ki taraf ley aaye aur jo shaks
Allah per eman laye aur nek amal keray Allay ussay aisi jannaton mein
dakhil keray ga jiss kay neechay nehren jari hain jin mein yeh hamesha
hamesha rahen gay. Be-shak Allah ney ussay behtareen rozi dey rakhi hai.<br><br>65.12
Allah woh hai jiss ney saat aasaman banaye aur issi kay misil zaminen
bhi. Iss ka hukum inn kay darmiyan utarta hai takay tum jaan lo kay
Allah her cheez per qadir hai aur Allah Taalaa ney her cheez ko
ba-aetbaar ilm gher rakha hai.</span><span style="font-weight: bold;"></span></body></html>