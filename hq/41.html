<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">41.Surat Ha-meem-Assajdah (Fussilat)</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Ha-meem-assajdah Makka mai Nazil hui, is mai chavvan (54) Aayatain hain)<br><br></span><span style="font-weight: bold;">41.01 Haa-meem<br><br>41.02 Utari hui hai baray meharban boht reham walay ki taraf say.<br><br>41.03
(Aisi) kitab hai jiss ki aayaton ki wazeh tafseel ki gaee hai (iss haal
mein kay) quran arabi zaban mein hai uss qom kay liye jo janti hai.<br><br>41.04 Khuskhabri sunanay wala aur daraney wala hai phir bhi inn ki aksariyat ney mun pher liya aur woh suntay hi nahi.<br><br>41.05
Aur enhon ney kaha kay tu jiss ki taraf humen bula raha hai humaray dil
to iss say parday mein hain aur humaray kaano mein giraani hai aur hum
mein aur tujh mein aik hijab hai acha tu abb apna kaam kiyey ja hum bhi
yaqeenan kaam kerney walay hain.<br><br>41.06 Aap keh dijiyey! Kay mein
to tum hi jaisa insan hun mujh per wahee nazil ki jati hai kay tum sab
ka mabood aik Allah hi hai so tum uss ki taraf mutawajja hojaoaur uss
say gunhaon ki maafi chahao aur inn mushrikon kay liye (bari hi)
kharabi hai.<br><br>41.07 Jo zakat nahi detay aur aakhirat kay bhi munkir hi rehtay hain.<br><br>41.08 Be-shak jo log emaan layen aur bhalay kaam keren unn kay liye na khatam honey wala ajar hai.<br><br>41.09
Aap keh dijiye! Kay kiya tum uss (Allah) ka inkar kertay ho aur tum uss
kay shareek muqarrar kertay ho jiss ney do din mein zamin peda kerdi
saray jahano ka perwardigar wohi hai.<br><br>41.10 Aur uss ney zamin
mein aur uss kay uper say pahaar gaar diyey aur iss mein barkat rakh di
aur iss mein (rehney walon ki) ghizaon ki tajweez bhi issi mein kerdi
(sirf) char din mein zaroorat mandon kay liye yaksan tor per.<br><br>41.11
Phir aasman ki taraf mutawajja hua aur woh dhuwan (sa) tha pus issay
aur zamin say farmaya kay tum khushi say aao ya na khushi say. Donon
ney araz kiya hum ba-khushi hazir hain.<br><br>41.12 Pus do din mein
saat aasman bana diyey aur her aasman mein iss kay munasib ehkaam ki
wahee bhej di aur hum ney aasman-e-duniya ko charaghon say zeenat di
aur nigheybaani ki yeh tadbeer Allah ghalib-o-dana ki hai.<br><br>41.13
Abb bhi yeh roo-gardan ho to keh dijiyey! Kay mein tumhen uss karak
(azab-e-aasmani) say darata hun jo misil aadiyon aur samoodiyon ki
karak kay hogi.<br><br>41.14 Unn kay pass jab unkay aagay peechay
payghumbar aaye kay tum Allah kay siwa kissi ki ibadat na kero to unhon
ney jawab diya kay agar humara perwardigar chahata to farishton ko
bhejta. Hum to tumhari risalat kay bilkul munkir hain.<br><br>41.15 Abb
aad ney to bey waja zamin mein sirkashi shooro kerdi aur kehney lagay
kay hum say zor-aawar kon hai? Kiya unhen yeh nazar na aaya kay jiss
ney unhen peda kiya hai woh unn say (boht hi) ziyadah zor-aawar hai woh
(aakhir tak) humari aayaton ka inkar hi kertay rahey.<br><br>41.16
Bil-aakhir hum ney unn per aik tez-o-tund aandhi manhoos dino mein bhej
di kay unhen dunyawi zindagi mein zillat kay azab ka maza chakha den
aur (yaqeen mano) kay aakhirat ka azab iss say boht ziyadah ruswaee
wala hai aur woh madad nahi kiyey jayen gay.<br><br>41.17 Rahey samood
so hum ney unn ki bhi rehbari ki phir bhi unhon ney hidayat per
andhay-pan ko tarjeeh di jiss bina per unhen (sarapa) zillat kay azab
ki karak ney unn kay kartooton kay baees pakar liya.<br><br>41.18 Aur (haan) emaan daar aur paarsaaon ko hum ney (baal baal) bacha liya.<br><br>41.19 Aur jiss din Allah kay dushman dozakh ki taraf laye jayen gay aur inn (sab) ko jama kerdiya jayega.<br><br>41.20
Yahan tak kay jab bilkul jahannum kay pass aajayen gay unn per unn kay
kaan aur unn ki aankhen aur unn ki khaalen unn kay aemaal ki gawahee
den gay.<br><br>41.21 Yeh apni khalon say kahen gay kay tum ney humaray
khilaf shahdat kiyon di woh jawab den gi kay humen uss Allah ney
qoot-e-goyaee ata farmaee jiss ney her cheez ko bolney ki taqat bakhshi
hai ussi ney tumhen awwal martaba peda kiya aur ussi ki taraf tum sab
lotaye jaogay.<br><br>41.22 Aur tum (apni bad-aemaaliyan) iss waja say
pocheedah rakhtay hi na thay kay tum per tumhari kaan aur tumhari
aankhen aur tumhari khaalen gawahee den gi han tum yeh samjhtay rahey
kay tum jo kuch bhi ker rahey ho iss mein say boht say aemaal say Allah
bey-khabar hai.<br><br>41.23 Tumhari issi bad-gumani ney jo tum ney
apnay rab say ker rakhi thi tumhen halak ker diya aur bil-aakhir tum
ziyan kaaron mein hogaye.<br><br>41.24 Abb agar yeh sabar keren to bhi
inn ka thikana jahannum hi hai. Aur agar yeh (uzar-o)-maafi kay
khuastgaar hon to bhi (mazoor-o)-maaf nahi rakhay jayen gay.<br><br>41.25
Aur hum ney inn kay kuch hum nashee muqarrar ker rakhay rhay jinhon ney
unn kay aglay pichlay aemaal unn ki nighaon mein khoobsurat bana rakhay
thay aur inn kay haq mein bhi Allah ka qol unn ummaton kay sath poora
hua jo inn say pehlay jinno aur insano ki guzar chuki hain. Yaqeenan
woh ziyan kaar sabir huyey. <br><br>41.26 Aur kafiron ney kaha iss
quran ko suno hi mat (iss kay parhay janey ka waqt) aur be-huda goee
kero kiya ajab kay tum ghalib aajao.<br><br>41.27 Pus yaqeenan hum inn
kafiron ko sakht azab chakhayen gay. Aur enhen inn kay bad-tareen
aemaal ka badla (zaroor) zaroor den gay.<br><br>41.28 Allah kay
dushmano ki saza yehi dozakh ki aag hai jiss mein inn ka hameshgi ka
ghar hai (yeh) badla hai humari aayaton say inkar kerney ka.<br><br>41.29
Aur kafir log kahen gay aey humaray rab! Humen jinno insano (kay woh
dono fareeq) dikha jinhon ney humen gumrah kiya (takay) hum unehn apnay
qadmon talay daal den takay woh jahannum mein sab say neechay (sakht
azab mein) hojayen.<br><br>41.30 (Waqaee) jinn logon ney kaha humara
perwardigar Allah hai phir iss per waeem rahey unn kay pass farishtay
(yeh kehtay huyey) aatay hain kay tum kuch bhi andesha aur ghum na kero
(bulkay) iss jannat ki bisharat sunn lo jiss ka tum wada diyey gayey ho.<br><br>41.31
Tumhari dunyawi zindagi mein bhi hum tumharay rafiq thay aur aakhirat
mein bhi rahen gay jiss cheez ko tumhara ji chahye aur jo kuch tum
mango sab tumharay liye (jannat mein mojood) hai.<br><br>41.32 Ghafoor-o-Raheem (mabood) ki taraf say yeh sab kuch bator mehmani kay hai.<br><br>41.33
Aur uss say ziyadah achi baat wala kon hai jo Allah ki taraf bulaye aur
nek kaam keray aur kahey kay mein musalmanon mein say hun.<br><br>41.34
Neki aur badi barabar nahi hoti. Buraee say bhalalee ko dafa kero phir
wohi jiss kay aur tumharay darmiyan dushmani hai aisa hojayega jaisay
dili dost.<br><br>41.35 Aur yeh baat unhin ko naseeb hoti hai jo sabar keren aur issay siwaye baray naseebay walon kay koi nahi paa sakta.<br><br>41.36
Aur aar shetan ki taraf say koi waswasa aaye to Allah ki panah talab
kero. Yaqeenan woh boht hi sunnay wala jannay wala hai.<br><br>41.37
Aur din raat aur sooraj chand bhi (ussi ki) nishaniyon mien say hain
tum sooraj ko sajdah na kero na chand ko bulkay sajdah uss Allah kay
liye kero jiss ney inn sab ko peda kiya hai agar tumhen ussi ki ibadat
kerni hai to.<br><br>41.38 Phir bhi agar yeh kibr-o-ghuroor keren to
woh (farishtay) jo aap kay rab kay nazdeek hain woh to raat din uss ki
tasbeeh biyan ker rahen hain aur (kissi waqt bhi) nahi uktatay.<br><br>41.39
Uss Allah ki nishaniyon mein say (yeh bhi) hai kay tu zamin ko dabi
dabaee dekhta hai phir jab hum iss per meenh barsatay hain to woh
tar-o-taza hoker ubharney lagti hai. Jiss ney ussay zindah kiya wohi
yaqeeni tor per murdon ko bhi zindah kerney wala hai be-shak woh her
(her) cheez per qadir hai.<br><br>41.40 Be-shak jo log humari aayaton
mein kaj-rawi kertay hain woh (kuch) hum say makhfi nahi (batlao to) jo
aag mein dala jaye woh acha hai ya woh jo aman-o-amaan kay sath qayamat
kay din aaye? Tum jo chahao kertay chalay jao woh tumhara sab kiya
keraya dekh raha hai.<br><br>41.41 Jinn logon ney apnay pass quran
phonch janey kay bawajood uss say kufur kiya (woh bhi hum say posheedah
nahi) yeh bari ba-wuqa&#8217;at kitab hai.<br><br>41.42 Jiss kay pass baatil
phatak bhi nahi sakta na uss kay aagay say na uss kay peechay say yeh
hai nazil kerdah hikmaton walay khoobiyon walay (Allah) ki taraf say.<br><br>41.43
Aap say wohi kaha jata hai jo aap say pehlay rasoolon say bhi kaha gaya
hai yaqeenan aap ka rab maafi wala aur dard-naak azab wala hai.<br><br>41.44
Aur agar hum issay ajami zaban ka quran banatay to kehtay kay iss ki
aayaten saaf saaf biyan kiyon nahi ki gayen? Yeh kiya kay ajami kitab
aur aap arabi rasool? Aap keh dijiyey! Kay yeh to emaan walon kay liye
hidayat-o-shifa hai aur jo emaan nahi latay unn kay kaano mein to
(behra-pan aur) bojh hai aur yeh unn per andha-pan hai yeh woh log hain
jo kissi boht door daraz jagah say pukaray jarahey hain.<br><br>41.45
Yaqeenan hum ney Musa (alh-e-salam) ko kitab di thi so uss mein bhi
ikhtilaf kiya gaya aur agar (woh) baat na hoti (jo) aap kay rab ki
taraf say pehlay hi muqarrar ho chuki hai to unkay darmiyan (kabhi ka)
faisla ho chuka hota yeh log to iss kay baray mein boht sakht bey-shain
kerney walay shak mein hain.<br><br>41.46 Jo shaks nek kaam keray ga
woh apnay nafay kay liye aur jo bura kaam keray ga uss ka wabal bhi
ussi per hai. Aur aap ka rab bandon per zulm kerney wala nahi.<br><br>41.47
Qayamat ka ilm Allah hi ki taraf lotaya jata hai aur jo jo phal apnay
shagoofon mein say nikaltay hain aur jo madah hamal say hoti hai aur jo
bachay woh janti (peda kerti) hai sab ka ilm ussay hai aur jiss din
Allah Taalaa inn (mushrikon) ko bula ker daryaft farmaye ga meray
shareek kahan hain woh jawab den gay kay hum ney to tujhay keh sunaya
kay hum mein say to koi iss ka gawah nahi.<br><br>41.48 Aur yeh jin
(jin) ki parashtish iss say pehlay kertay thay woh inn ki nigah say gum
hogaye aur enhon ney samjh liya kay abb inn kay liye koi bachao nahi.<br><br>41.49 Bhalaee kay mangney say insan thakta nahi aur agar issay koi takleef phonch jaye to mayyus aur na umeed hojata hai.<br><br>41.50
Aur jo museebat ussay phonch chuki hai iss kay baad agar hum issay
kissi rehmat ka maza chakhayen to woh keh uthta hai kay iss ka to mein
haqdaar hi tha aur mein to khayal hi nahi ker sakta kay qayamat qaeem
hogi aur agar mein apnay rab kay pass wapis kiya gaya to bhi yaqeenan
meray liye uss kay pass bhi behtri hai yaqeenan hum inn kuffaar ko
unkay aemaal say khabardaar keren gay aur unhen sakht azab ka maza
chakhayen gay.<br><br>41.51 Aur jab hum insan per apna inam kertay hain
to woh mun pher leta hai aur kinara kash hojata hai aur jab ussay
museebat parti hai to bari lambi chori duyen kerney wala bann jata hai.<br><br>41.52
Aap keh dijiyey! Kay bhala yeh to batao kay agar yeh quran Allah ki
taraf say aaya hua ho phir tum ney issay na mana pus uss say barh ker
behka hua kon hoga jo mukhalifat mein (haq say) door chala jaye.<br><br>41.53
Un-qareeb hum enhen apni nishaniyan aafaq-e-aalam mein bhi dikhayen gay
aur khud inn ki apni zaat mein bhi yahan tak kay inn per khul jaye kay
haq yehi hai kiya aap kay rab ka her cheez say waqif-o-aagah hona kafi
nahi.<br><br>41.54 Yaqeen jano! Kay yeh log apnay rab kay roobaroo
janey say shak mein hain yaad rakho kay Allah Taalaa her cheez ka
ehaata kiyey huyey hai.</span><span style="font-weight: bold;"></span></body></html>