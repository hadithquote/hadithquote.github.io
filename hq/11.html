<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">11.</span><span style="font-weight: bold;">Surat Hood</span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Hood Makka mai Nazil hui, is mai aikso-taees (123) Aayatain hain) </span><br style="font-weight: bold;"><span style="font-weight: bold;"><br>11.01
Alif-laam-raa yeh aik aisi kitab hai kay iss ki aayaten mohkum ki gaee
hain phir saaf saaf biyan ki gaee hain aik hakeem ba khabar ki taraf
say.<br><br>11.02 Yeh kay Allah kay siwa kissi ki ibadat mat kero mein tum ko Allah ki taraf say daraney wala aur bisharat denay wala hun.<br><br>11.03
Aur yeh kay tum apney gunah apney rab say moaf kerao phir ussi ki taraf
mutawajja raho woh tum ko waqt-e-muqarrara tak acha saman (zindagi) dey
ga aur her ziyada amal kerney walay ko ziyada sawab dey ga. Aur agar
tum log aeyraaz kertay rahey to mujh ko tumharay liye aik baray din kay
azab ka andesha hai.<br><br>11.04 Tum ko Allah hi kay pass jana hai aur woh her shey per poori qudrat rakhta hai.<br><br>11.05
Yaad rakho woh log apney seenon ko dohra kiye detay hain takay apni
baaten (Allah) sau chupa saken. Yaad rakho kay woh log jiss waqt apney
kapray lapettay hain woh uss waqt bhi sab janta hai jo kuch chupatay
hain aur jo kuch woh zahir kertay hain. Bil yaqeen woh dion kay andar
ki baaten janta hai.<br><br>11.06 Zamin per chlaney phirney walay
jitney jaandaar hain sab ki roziyan Allah Taalaa per hain wohi unn kay
rehney sehney ki jagah ko janta hai aur unn kay sonpay janey ki jagah
ko bhi sab kuch wazeh kitab mein mojood hai.<br><br>11.07 Allah hi woh
hai jiss ney cheh din mein aasman-o-zamin ko peda kiya aur uss ka arsh
pani per tha takay woh tumhen aazmaye kay tum mein say achay amal wala
kaun hai agar aap inn say kahen kay tum log marney kay baad utha kharay
kiye jaogay to kafir log palat ker jawab den gay kay yeh to nira saaf
saaf jadoo hi hai.<br><br>11.08 Aur agar hum inn say azab ko gini chuni
muddat tak kay liye peechay daal den to yeh zarror pukar uthen gay kay
azab ko kaun si cheez rokay huye hai suno! Jiss din woh inn kay pass
aayega phir inn say talney wala nahi phir to jiss cheez ki hansi ura
rahey thay woh enhen gher ley gi.<br><br>11.09 Agar hum insan ko apni
kissi nemat ka zaeeqa chakha ker phir ussay iss say ley len to boht hi
na umeed aur bara hi na shukra bann jata hai.<br><br>11.10 Aur agar hum
ussay koi nemat chakhayen iss sakhti kay baad jo ussay phonch chuki thi
wo woh kehney lagta hai kay bus buraiyan mujh say jati rahin yaqeenan
woh bara hi itraney wala shekhi khor hai.<br><br>11.11 Siwaye unn kay
jo sabar kertay hain aur nek kaamon mein lagay rehtay hain, enhi logon
kay liye bakhsish bhi hai aur boht bara nek badla bhi.<br><br>11.12 Pus
shayad kay aap iss wahee kay kissi hissay ko chor deney walay hain jo
aap ki taraf nazil ki jati hai aur iss say aap ka dil tang hai sirf inn
ki iss baat per kay iss per koi khazana kiyon nahi utra? Ya iss kay
sath koi farishta hi aata sunn lijiye! Aap to sirf daraney walay hi
hain aur her cheez ka zimmay daar Allah Taalaa hai.<br><br>11.13 Kiya
yeh kehtay hain kay iss quran ko issi ney gharha hai jawab dijiye kay
phir tum bhi issi ju misil das surten ghari hui ley aao aur Allah kay
siwa jissay chahao apney sath bula bhi lo agar tum sachay ho.<br><br>11.14
Phir agar woh tumhari iss baat ko qabool na keren to tum yaqeen say
jaan lo kay yeh quran Allah kay ilm kay sath utara gaya hai aur yeh kay
Allah kay siwa koi mabood nahi pus kiya tum musalman hotay ho?<br><br>11.15
Jo shaks duniya ki zindagi aur iss ki zeenat per farifta hua chahata ho
hum aison ko unn kay kul aemaal (ka badla) yahin bharpoor phoncha detay
hain aur yahan enhen koi kami nahi ki jati.<br><br>11.16 Haan yehi woh
log hain jin kay liye aakhirat mein siwaye aag kay aur kuch nahi aur jo
kuch enhon ney yahan kiya hoga wahan sab ikarat hai aur jo kuch inn kay
aemaal thay sab barbad honey walay hain.<br><br>11.17 Kiya woh shaks jo
apney rab kay pass ki daleel per ho aur uss kay sath Allah ki taraf
gawah ho aur iss say pehlay musa ki kitab (gawah ho) jo paishwa aur
rehmat hai (auron kay barabar ho sakta hai?). yehi log hain jo iss per
eman rakhtay hain aur tamam firqon mein say jo bhi iss ka munkir ho uss
kay aakhri waday ki jagah jahannum hai pus tu iss mein kissi qisam kay
shubay mein na reh yaqeenan yeh teray rab ki janib say sirasir bar haq
hai lekin aksat log eman laney walay nahi hotay.<br><br>11.18 Uss say
barh ker zalim kaun hoga jo Allah per jhoot banadhay aur yeh log apney
perwerdigar kay samney paish kiye jayen gay aur saray gawan kahen gay
kay yeh woh log hain jinhon ney apney perwerdigar per jhoot bandha
khabaradar ho kay Allah ki laanat hai zalimon per.<br><br>11.19 Jo Allah ki raah say roktay hain aur iss mein kuji talash ker letay hain. Yehi aakhirat kay munkir hain.<br><br>11.20
Na yeh log duniya mein Allah ko hara sakay aur na inn ka koi himayati
Allah kay siwa hua inn kay liye azab dugna kiya jayega na yeh sunnay ki
taqat rakhtay thay aur na yeh dekhtay hi thay.<br><br>11.21 Yehi hain jinhon ney apna nuksan aap ker liya aur woh sab kuch inn say kho gaya jo enhon ney gharr rakha tha.<br><br>11.22 Be-shak yehi log aakhirat mein ziyan kaar hongay.<br><br>11.23
Yaqeenan jo log eman laye aur unhon ney kaam bhi nek kiye aur apney
paalney walay ki taraf jhuktay rahey wohi jannat mein janey walay hain
jahan woh hamesha hi rehney walay hain.<br><br>11.24 Inn dono firqon ki
misal andhay behray aur dekhney sunnay walay jaisi hai. Kiya yeh dono
misal mein barabar hain? Kiya phir bhi tum naseehat hasil nahi kertay?<br><br>11.25
Yaqeenan hum ney nooh (alh-e-salam) ko uss ki qom ki taraf rasool bana
ker bheja kay mein tumhen saaf saaf hoshiyar ker denay wala hun. <br><br>11.26 Kay tum sirf Allah hi ki ibadat kero mujhay to tum per dard naak din kay azab ka khof hai.<br><br>11.27
Uss ki qom kay kafiron kay sardaron ney jawab diya kay hum to tujhay
apnye jaisa insan hi dekhtay hain aur teray tabeydaron ko bhi hum
dekhtay hain kay yeh log wazeh tor per siwaye neech logon kay aur koi
nahi jo bey sochay samajhay (tumhari pairwi ker rahey hain) hum to
tumhari kissi qisam ki bartari apney upper nahi dekh rahey bulkay hum
to tumhen jhoota samajh rahey hain.<br><br>11.28 Nooh ney kaha meri qom
walo! Mujhay batao to agar mein apney rab ki taraf say kissi daleel per
hua aur mujhay uss ney apney pass ki koi rehmat ata ki ho phir woh
tumhari nigahon mein na aaee to kiya zabardasti mein ussay tumharay
galay mandh doon halankay tum iss say bey zaar ho.<br><br>11.29 Meri
qom walo! Mein tum say iss per koi maal nahi maangta. Mera sawab to
sirf Allah Taalaa kay haan hai na mein eman walon ko apnay pass say
nikal sakta hun unhen apney rab say milna hai lekin mein dekhta hun kay
tum log jahalat ker rahey ho.<br><br>11.30 Meri qom kay logo! Agar mein
inn mominon ko apney pass say nikal doon to Allah kay muqablay mein
meri madad kaun ker sakta hai? Kiya tum kuch bhi naseehat nahi pakartay.<br><br>11.31
Mein tum say nahi kehta kay meray pass Allah kay khazaney hain (suno!)
mein ghaib ka ilm bhi nahi rakhta na mein yeh kehta hun kay mein koi
farishta hun na mera yeh qol hai kay jin per tumhari nigahen zillat say
parr rahi hain unhen Allah Taalaa koi nemat dey ga hi nahi inn kay dil
mein jo hai ussay Allah hi khoob janta hai agar mein aisi baat kahon to
yaqeenan mera shumar zalimon mein ho jaye ga.<br><br>11.32 (Qom kay
logon ney) kaha aey nooh! Tu ney hum say behas ker li. Abb tu jiss
cheez say humen dhamka raha hai wohi humaray pass ley aa agar tu sachon
mein hai.<br><br>11.33 Jawab diya kay ussay bhi Allah Taalaa hi laye ga agar woh chahaye aur haan tum ussay haraney walay nahi ho.<br><br>11.34
Tumhen meri khair khuaee kuch bhi nafa nahi dey sakti go mein kitni hi
tumhari khair khuaee kiyon na chahaon ba-shart-e-kay Allah ka irada
tumhen gumrah kerney ka ho wohi tum sab ka perwerdigar hai aur ussi ki
taraf tum lotaye jaogay.<br><br>11.35 Kiye yeh kehtay hain kay issay
khud issi nay gharr liya hai? To jawab dey kay agar mein ney issay
gharr liya ho mera gunah mujh per hai aur mein unn gunhaon say bari hun
jo tum ker rahey ho.<br><br>11.36 Nooh ki taraf wahee bheji gaee kay
teri qom mein sa yjo eman laa chukay unn kay siwa aur koi abb eman laye
ga hi nahi pus tu inn kay kaamon per ghumgeen na ho.<br><br>11.37 Aur
aik kashti humari aankhon kay samney aur humari wahee say tayyar ker
aur zalimon kay baray mein hum say koi baat cheet na ker woh pani mein
dobo diye janey walay hain.<br><br>11.38 Woh (nooh) kashti bananey
lagay unn ki qom kay jo sardar unn ka pass say guzartay woh unn ka
mazaq uratay woh kehtay agar tum humara mazaq uratay ho to hum bhi tum
per aik din hansen gay jaisay tum hum per hanstay ho.<br><br>11.39 Tumhen boht jald maloom hojaye ga kay kiss per azab aata hai jo ussay ruswa keray aur uss per hameshgi ki saza utar aaye.<br><br>11.40
Yahan tak kay jab humara hukum aa phoncha aur tanoor ubalney laga hum
ney kaha kay iss kashti mein her qisam kay (jaandaron mein say) joray
(yani) do (janwar aik nurr aur aik mada) sawar kera ley aur apney ghar
kay logon ko bhi siwaye unn kay jin per pehlay say baat parr chuki hai
aur sab eman walon ko bhi uss kay sath eman laney walay boht hi kum
thay.<br><br>11.41 Nooh (alh-e-salam) ney kaha iss kashti mein beth jao
Allah hi kay naam say iss ka chalna aur theharna hai yaqeenan mera rab
bari bakhsish aur baray reham wala hai.<br><br>11.42 Woh kashti unhen
paharon jaisi mojon mein ley ker jaa rahi thi aur nooh (alh-e-salam)
ney apney larkay ko jo aik kinaray per tha pukar ker kaha aey meray
piyaray bachay humaray sath sawar hoja aur kafiron mein shamil na reh.<br><br>11.43
Uss ney jawab diya kay mein to kissi baray pahar ki taraf panah mein
aajaon ga jo mujhay pani say bacha ley ga nooh (alh-e-salam) ney kaha
aaj Allah kay amar say bachaney wala koi nahi sirf wohi bachen gay jin
per Allah ka reham hua. Ussi waqt unn dono kay darmiyan moj haeel
hogaee aur woh dobney walon mein say ho gaya.<br><br>11.44 Farma diya
gaya kay aey zamin apney pani ko nigal jaa aur aey aasman bus ker thum
jaa ussi waqt pani sukha diya gaya aur kaam poora ker diya gaya aur
kashti &#8220;jodi&#8221; naami pahar per jaa lagi aur farma diya gaya kay zalim
logon per laanat nazil ho.<br><br>11.45 Nooh (alh-e-salam) ney apney
larkay ko pukara aur kaha kay meray rab mera beta to meray ghar walon
mein say hai yaqeenan tera wada bilkul sacha hai aur tum tamam hakimon
say behtar haakim hai.<br><br>11.46 Allah Taalaa ney farmaya aey nooh
yaqeenan woh teray gharaney say nahi hai uss kay kaam bilkul hi na
shaista hain tujhay hergiz woh cheez na maangni chahaiye jiss ka tujhay
mutlaqan ilm na ho mein tujhay naseehat kerta hun kay tu jahilon mein
say apna shumar keraney say baaz rahey.<br><br>11.47 Nooh ney kaha
meray paalanhaar mein teri hi panah chahata hun uss baat say kay tujh
say woh maangoon jiss ka mujhay ilm hi na ho agar tu mujhay na bakhshay
ga aur tu mujh per reham na farmaye ga to mein khasara paaney walon
mein hojaonga.<br><br>11.48 Farma diya gaya kay aey nooh! Humari janib
say salamti aur unn barkaton kay sath utar jo tujh per hain aur teray
sath ki boht si jamaton per aur boht si woh ummaten hongi jinhen hum
faeeda to zaroor phonchayen gay lekin phir unhen humari taraf say dard
naak azab phonchay ga.<br><br>11.49 Yeh khabren ghaib ki khabron mein
say hain jin ki wahee hum aap ki taraf kertay hain enhen iss say pehlay
aap jantay thay aur na aap ki qom iss liye aap sabar kertay rahiye
yaqeen maniye kay anjam kaar perhezgaron kay liye hi hai.<br><br>11.50
Aur qom-e-aad ki taraf inn kay bhai hood ko bheja uss ney kaha meri qom
walo! Allah hi ki ibadat kero uss kay siwa tumhara koi mabood nahi tum
to sirf bohtaan bandh rahey ho.<br><br>11.51 Aey meri qom! Mein tum say
iss ki koi ujrat nahi maangta mera ajar uss kay zimmay hai jiss ney
mujhay peda kiya hai to kiya phir bhi tum aqal say kaam nahi letay.<br><br>11.52
Aey meri qom kay logo! Tum apney paalney walay say apni taqseeron ki
moafi talab kero aur uss ki janib mein toba kero takay woh barasney
walay badal tum per bhej dey aur tumahri taqat per aur taqat qooat
barha dey aur tum jurum kertay huye roo gardani na kero.<br><br>11.53
Unhon ney kaha aey hood! Tu humaray pass koi daleel to laya nahi aur
hum sirf teray kehney say apney maboodon ko chorney walay nahi aur na
hum tujh per eman laney walay hain.<br><br>11.54 Bulkay hum to yehi
kehtay hain kay tu humaray kissi mabood kay buray jhaptay mein aagaya
hai. Uss ney jawab diya kay mein Allah ko gawah kerta hun aur tum bhi
gawah raho kay mein to Allah kay siwa unn sab say bey zaar hun jinhen
tum shareek bana rahey ho.<br><br>11.55 Acha tum sab mill ker meray khilaf chalen chal lo aur mujhay bilkul mohlat bhi na do.<br><br>11.56
Mera bharosa sirf Allah Taalaa per hi hai jo mera aur tum sab ka
perwerdigar hai jitney bhi paon dharney walay hain sab ki payshani wohi
thamay huye hai. Yaqeenan mera rab bilkul sahih raah per hai.<br><br>11.57
Pus agar tum roo garadani kero to kero mein to tumhen woh paygham
phonch chuka jo dey ker mujhay tumhari taraf bheja gaya tha. Mera rab
tumharya qaeem muqam aur logon ko ker dey ga aur tum uss ka kuch na
bigar sakogay yaqeenan mera perwerdigar her cheez per nigehban hai.<br><br>11.58
Aur jab humara hukum aa phoncha to hum ney hood ko aur uss kay musalman
sathiyon ko apni khas rehmat say nijat ata farmaee aur hum ney unn sab
ko sakht azab say bacha liya.<br><br>11.59 Yeh thi qom-e-aad jinhon ney
apney rab ki aayaton ka inkar kiya aur uss kay rasoolon ki na farmani
ki aur her aik sirkash na farman kay hukum ki tabeydari ki.<br><br>11.60
Duniya mein bhi inn kay peechay laanat laga di gaee aur qayamat kay din
bhi dekh lo qom-e-aad ney apney rab say kufur kiya hood ki qom aad per
doori ho.<br><br>11.61 Aur qom-e-samood ki taraf unn kay bhai saleh ko
bheja uss ney kaha aey meri qom tum Allah ki ibadat kero uss kay siwa
tumahra koi mabood nahi ussi ney tumhen zamin say peda kiya hai aur
ussi ney tumhen iss zamin mein basaya hai pus tum uss say moafi talab
kero aur uss ki taraf rujoo kero. Be-shak mera rab qarib aur duaon ka
qabool kerney wala hai.<br><br>11.62 Unhon ney kaha aey saleh! Iss say
pehlay to hum tujh say boht kuch umeeden lagaye huye thay kiya tu humen
unn ki ibadaton say rok raha hai jinki ibadat humaray baap dada kertay
chalay aaye humen to iss deen mein heyran kun shaq hai jiss ki taraf tu
humen bula raha hai.<br><br>11.63 Iss ney jawab diya kay aey meri qom
kay logo! Zara batao to agar mein apney rab ki taraf say kissi mazboot
daleel per hua aur uss ney mujhay apney pass ki rehmat ata ki ho phir
agar mein ney uss ki na farmani ker li to kaun hai jo uss kay muqablay
mein meri madad keray? Tum to mera nuksan hi barha rahey ho.<br><br>11.64
Aur aey meri qom walo! Yeh Allah ki bheji hui oontni hai jo tumhary
liye aik moajza hai abb tum issay Allah ki zamin mein khati hui chor do
aur issay kissi tarah ki eza na phonchao werna fori azab tumhen pakar
ley ga.<br><br>11.65 Phir bhi inn logon ney iss oontni kay paon kaat
dalay iss per saleh ney kaha acha tum apney gharon mein teen teen din
tak to reh seh lo yeh wada jhoota nahi hai.<br><br>11.66 Phir jab
humara farman aa phoncha hum ney saleh ko aur unn per eman laney walon
ko apni rehmat say uss say bacha liya aur uss din ki ruswaee say bhi
yaqeenan tera rab nihayat nihayat tawana aur ghalib hai.<br><br>11.67 Aur zlimon ko baray zor ki chinghar ney aa dabocha phir to woh apney gharon mein ondhay paray huye reh gaye.<br><br>11.68
Aisay kay goya woh wahan kabhi abad hi na thay aagah raho kay
qom-e-samood ney apney rab say kufur kiya. Sunn lo! Inn samoodiyon per
phitkaar hai.<br><br>11.69 Aur humaray bhejay huye payghaamber ibrahim
kay pass khushkhabri ley ker phonchay aur salam kaha unhon ney bhi
jawab-e-salam diya aur baghair kissi takheer kay gaye ka bhuna hua
bachra ley aaye.<br><br>11.70 Abb jo dekha kay unn kay hath bhi uss ki
taraf nahi phonch rahey to unn say ajnabiyat mehsoos ker kay dil hi dil
mein unn say khof kerney lagay unhon ney kaha darro nahi hum to
qom-e-loot ki taraf bhejay huye aaye hain.<br><br>11.71 Iss ki biwi jo khari hui thi woh hans pari to hum ney ussay ishaq ki aur ishaq kay peechay yaqoob ki khushkhabri di.<br><br>11.72
Woh kehney lagi haaye meri kum bakhti! Meray haan aulad kaisay hosakti
hai mein khud burhiya aur yeh meray khawind bhi boht bari umar kay hain
yeh to yaqeenan bari ajeeb baat hai!.<br><br>11.73 Farishton ney kaha
kiya tu Allah ki qudrat say tajjub ker rahi hai? Tum per aey iss ghar
kay logo Allah ki rehmat aur uss ki barkat nazil hon be-shak Allah
hamd-o-sana ka saza waar aur bari shaan wala hai.<br><br>11.74 Jab
ibrahim ka darr khof jata raha aur ussay bisharat bhi phonch chuki to
hum say qom-e-loot kay baray mein kehney sunnay lagay.<br><br>11.75 Yaqeenan ibrahim boht tahammul walay naram dil aur Allah ki janib jhukney walay thay.<br><br>11.76
Aey ibrahim! Iss khayal ko chor dijiye aap kay rab ka hukum aa phoncha
hai aur unn per na taalay janey wala azab zaroor aaney wala hai.<br><br>11.77
Jab humaray bhejay huye farishtay loot kay pass phonchay to woh inn ki
waja say boht ghumgeen hogaye aur dil hi dil mein kurhney lagay aur
kehney lagay kay aaj ka din bari musibat ka din hai.<br><br>11.78 Aur
uss ki qom dorti hui uss kay pass aa phonchi woh to pehlay hi say bad
kaariyon mein mubtila thi loot (alh-e-salam) ney kaha aey qom kay logo!
Yeh hain meri betiyan jo tumharay liye boht hi pakeeza hain Allah say
daro aur mujhay meray mehamnon kay baray mein ruswa na kero. Kiya tum
mein say aik bhi bhala aadmi nahi.<br><br>11.79 Unhon ney jawab diya
kay tu bakhoobi janta hai kay humen to teri betiyon per koi haq nahi
hai aur tu humari asli chahat say bakhoobi waqif hai.<br><br>11.80 Loot
(alh-e-salam) ney kaha kaash kay mujh mein tum say muqabla kerney ki
qooat hoti ya mein kissi zabardast ka aasra pakar pata.<br><br>11.81
Abb farishton ney kaha aey loot! Hum teray perwerdigar kay bhejay huye
hain na mumkin hai kay yeh tujh tak phonch payen pus tu apney ghar
walon ko ley ker kuch raat rahey nikal khara ho. Tum mein say kissi ko
murr ker bhi na dekhna chahaiye ba-juz teri biwi kay iss liye kay ussay
bhi wohi phonchney wala hai jo inn sab ko phonchay ga yaqeenan inn kay
waday ka waqt subha ka hai kiya subha bilkul qarib nahi.<br><br>11.82
Phir jab humara hukum aa phoncha hum ney uss basti ko zair-o-zabar ker
diya upper ka hissa neechay ker diya aur unn per kankreelay pathar
barsaye jo teh ba teh thay.<br><br>11.83 Teray rab ki taraf say nishan daar thay aur woh inn zalimon say kuch door na thay.<br><br>11.84
ur hum ney madiyan walon ki taraf unn kay bhai shoaib ko bhej a uss ney
kaha aey meri qom! Allah ki ibadat kero aur uss kay siwa tumhara koi
mabood nahi aur tum naap tol mein bhi kami na kero mein to tumhen
aasooda haal dekh raha hun aur mujhay tum per gherney walay din kay
azab ka khof (bhi) hai.<br><br>11.85 Aey meri qom! Naap tol insaf kay
sath poori poori kero logon ko unn ki cheezen kum na do aur zamin main
fasad aur kharabi na machao.<br><br>11.86 Allah Taalaa ka halal kiya
hua jo bach rahey tumharya liye boht hi behtar hai agar tum eman walay
ho mein tum per kuch nigehban (aur darogha) nahi hun.<br><br>11.87
Unhon ney jawab diya kay aey shoaib! Kiya teri salaat tujhay yehi hukum
deti hai kay hum apney baap dadon kay maboodon ko chor den tu to bara
hi ba waqar aur nek chalan aadmi hai.<br><br>11.88 Kaha aey meri qom!
Dekho to agar mein apney rab ki taraf say roshan daleel liye huye hon
aur uss ney mujhay apney pass say behtareen rozi dey rakhi hai mera yeh
irada bilkul nahi kay tumhara khilaf ker kay khud uss cheez ki taraf
jhuk jaon jiss say tmhen rok raha hun meri irada to apni taqat bhar
islaah kerney ka hi hai. Meri tofiq Allah hi ki madad say hai ussi per
mera bharosa hai aur ussi ki taraf mein rujoo kerta hun.<br><br>11.89
Aur aey meri qom (kay logo!) kahin aisa na ho kay tum ko meri
mukhalifat unn azabon ka mustahiq bana dey jo qom-e-nooh aur qom-e-hood
aur qom-e-saleh ko phonchay hain. Aur qom-e-loot to tum say kuch door
nahi.<br><br>11.90 Tum apney rab say istaghfaar kero aur uss ki taraf
toba kero yaqeen mano kay mera rab bari meharbani wala aur boht
mohabbat kerney wala hai.<br><br>11.91 Unhon ney kaha aey shoaib! Teri
aksar baaten to humari samajh mein hi nahi aatin aur hum to tujhay
apney andar boht kamzor patay hain agar teray qabeelay ka khayal na
hota to hum to tujhay sangsaar ker detay aur hum tujhay koi heysiyat
wali hasti nahi gintay.<br><br>11.92 Enhon ney jawab diya kay aey meri
qom kay logo! Kiya tumharay nazdik meray qabeelay kay log Allah say bhi
ziyada zee izzat hain tum ney ussay pas-e-pusht daal diya hai yaqeenan
mera rab jo kuch tum ker rahey ho sab ko gheray huye hai.<br><br>11.93
Aey meri qom kay logo! Abb tum apni jagah amal kiye jao mein bhi amal
ker raha hun tumhen un-qarib maloom hojayega kay kiss kay pass woh azab
aata hai jo ussay ruswa ker dey aur kaun hai jo jhoota hai. Tum intizar
kero mein bhi tumharay sath muntazir hun.<br><br>11.94 Jab humara hukum
(azab) aa phoncha hum ney shoaib ko aur unn kay sath (tamam) mominon ko
apni khas rehmat say nijat bakhshi aur zalimon ko sakht chinghar kay
azab ney dhar dabocha jiss say woh apney gharon mein ondhay paray huye
hogaye.<br><br>11.95 Goya kay woh inn gharon mein kabhi basay hi na
thay aagah raho madiyan kay liye bhi waisi hi doori ho jaisi doori
samood ko hui.<br><br>11.96 Aur yaqeenan hum ney musa ko apni aayaat aur roshan daleelon kay sath bheja tha.<br><br>11.97
Firaon aur uss kay sardaron ki taraf phir bhi unn logon ney firaon kay
ehkaam ki pairwi ki aur firaon ka koi hukum durust tha hi nahi.<br><br>11.98
Woh to qayamat kay din apni qom ka paish roo ho ker unn sab ko dozakh
mein jaa khara keray ga woh boht hi bura ghaat hai jiss per laa kharay
kiye jayengay.<br><br>11.99 Unn per to iss duniya mein bhi laanat chipka di gaee aur qayamat kay din bhi bura inam hai jo diya gaya.<br><br>11.100
Bastiyon ki yeh baaz khabren jinhen hum teray samney biyan farma rahey
hain inn mein say baaz to mojood hain aur baaz (ki faslen) kat gaee
hain.<br><br>11.101 Hum ney unn per koi zulm nahi kiya bulkay khud
unhon ney ho apney upper zulm kiya aur unhen unn kay maboodon ney koi
faeeda na phonchaya jinhen woh Allah kay siwa pukartay thay jabkay
teray perwerdigar ka hukum aa phoncha bulkay aur inn ka nuksan hi unhon
ney barha diya.<br><br>11.102 Teray perwerdiar ki pakar ka yehi tareeqa
hai jabkay woh bastiyon kay rehney walay zalimon ko pakarta hai beshak
uss ki pakar dukh denay wali aur nihayat sakht hai.<br><br>11.103
Yaqeenan iss mein unn logon kay liye nishan-e-ibrat hai jo qayamat kay
azab say dartay hain. Woh din jiss mein sab log jama kiye jayen gay aur
woh, woh din hai jiss mein sab hazir kiye jayen gay.<br><br>11.104 Issay hum jo multavi kertay hain woh sird aik muddat moyyen tak hai.<br><br>11.105
Jiss din woh aajayegi majal na hogi kay Allah ki ijazat kay baghair koi
baat bhi kerley so inn mein koi bad bakht hoga aur koi nek bakht.<br><br>11.106 Lekin jo bad bakht huye woh dozakh mein hongay wahan cheekhen gay chillayen gay.<br><br>11.107
Woh wahin hamesha rehney walay hain jab tak aasman-o-zamin bar qarar
rahen siwaye uss waqt kay jo tumhara rab chahaye yaqeenan tera rab jo
kuch chahaye ker guzarta hai.<br><br>11.108 Lekin jo nek bakht kiye
gaye woh jannat mein hongay jahan hamesha rahen gay jab tak
aasman-o-zamin baqi rahey magar jo tera perwerdigar chahaye. Yeh bey
inteha bakhsish hai.<br><br>11.109 Iss liye aap inn cheezon say
shak-o-shuba mein na rahen jinhen yeh log pooj rahey hain inn ki pooja
to iss tarah hai jiss tarah inn kay baap dadon ki iss say pehlay thi.
Hum inn sab ko inn ka poora poora hissa baghair kissi kami kay denay
walay hi hain.<br><br>11.110 Yaqeenan hum ney musa (alh-e-salam) ko
kitab di. Phir iss mein ikhtilaf kiya gaya agar pehlay hi aap kay rab
ki baat sadir na hogaee hoti to yaqeenan inn ka faisla ker diya jata
enhen to iss mein sakht shuba hai.<br><br>11.111 Yaqeenan inn mein say
her aik jab unn kay roo baroo jayega to aap ka rab ussay uss kay aemaal
ka poora poora badla dey ga. Be-shak woh jo ker rahey hain unn say woh
ba khabar hai.<br><br>11.112 Pus aap jamay rahiye jaisa kay aap ko
hukum diya gaya hai aur woh log bhi jo aap kay sath toba ker chukay
hain khabardaar tum hadd say na barhna Allah tumharay aemaal ka dekhney
wala hai.<br><br>11.113 Dekho zalimon ki taraf hergiz na jhukna werna
tumhen bhi (dozakh ki) aag lagg jayegi aur Allah kay siwa aur tumhara
madadgar na khara ho sakay ga aur na tum madad diye jaogay.<br><br>11.114
Din kay dono siron mein namaz barpa rakh aur raat ki kaee sa&#8217;aton mein
bhi yaqeenan nekiyan burayion ko door ker deti hain yeh naseehat hai
naseehat pakarney walon kay liye.<br><br>11.115 Aap sabar kertay rahiye yaqeenan Allah Taalaa neki kerney walon ka ajar zaya nahi kerta.<br><br>11.116
Pus kiyon na tum say pehlay zamaney kay logon mein say aisay
ehal-e-khair log huye jo zamin mein fasad phelaney say roktay siwaye
unn chand kay jinhen hum ney unn mein say nijat di thi zalim log to uss
cheez kay peechay parr gaye thay jiss mein unhen aasoodgi di gaee thi
aur woh gunehgar thay.<br><br>11.117 Aap ka rab aisa nahi kay kissi basti ko zulm say halak ker dey aur wahan kay log neko kaar hon.<br><br>11.118
Agar aap ka perwerdigar chahata to sab logon ko aik hi raah per aik
giroh ker deta. Woh to barabar ikhtilaf kerney walay hi rahen gay.<br><br>11.119
Ba-juz unn per jin per aap ka rab reham farmaye unhen to issi lie peda
kiya hai aur aap kay rab ki yeh baat poori hai kay mein jahannum ko
jinno aur insanon sab say pur keroon ga.<br><br>11.120 Rasoolon kay sab
ehwaal hum aap kay samney aap kay dil ki taskeen kay liye biyan farma
rahey hain. Aap kay pass iss surat mein bhi haq phonch chuka jo nasihat
aur waaz hai mominon kay liye.<br><br>11.121 Eman na laney walon say keh dijiye kay tum apney tor per amal kiye jao hum bhi amal mein mashghool hain.<br><br>11.122 Aur tum bhi intizar kero aur hum bhi muntazir hain.<br><br>11.123
Zaminon aur aasmanon ka ilm-e-ghaib Allah Taalaa hi ko hai tamam
moamlaat ka rujoo bhi ussi ki janib hai pus tujhay ussi ki ibadat kerni
chahaiye aur ussi per bharosa rakhan chahaiye aur tum jo kuch kertay ho
uss say Allah Taalaa bey khabar nahi.</span><span style="font-weight: bold;"></span></body></html>