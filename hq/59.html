<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">59.Surat Al Hashar</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Hashar Makka mai Nazil hui, is mai chobis (24) Aayatain hain)<br><br></span><span style="font-weight: bold;">59.01 Aasmanon aur zamin ki her cheez Allah Taalaa ki paki biyan kerti hai aur woh ghalib ba hikmat hai.<br><br>59.02
Wohi hai jiss ney ehal-e-kitab mein say kafiron ko unn kay gharon say
pehlay hashar kay waqt nikala tumhara gumaan (bhi) na tha kay woh
niklen gay aur woh khud (bhi) samajh rahey thay kay unn kay (sangeen)
qilay unhen Allah (kay azab) say bacha len gay pus unn per Allah (ka
azab) aisi jagah say aa para kay unhen gumaan bhi na tha aur unn kay
dilon mein Allah ney rob daal diya aur apney gharon ko apney hi haathon
ujaar rahey thay aur musalmanon kay haathon (barbad kerwa rahey thay)
pus aey aankhon walo! Ibrat hasil kero.<br><br>59.03 Aur agar Allah
Taalaa ney inn per jila watni ko muqaddar na ker diya hota to yaqeenan
enhen duniya mein azab deta aur aakhirat mein (to) inn kay liye aag ka
azab hai hi.<br><br>59.04 Yeh iss liye kay enhon ney Allah Taalaa ki
aur uss kay rasool ki mukhalifat ki aur jo bhi Allah ki mukhalifat
keray ga to Allah Taalaa bhi sakht azab kerney wala hai.<br><br>59.05
Tum ney khujooron kay jo darakht kaat dalay ya jinhen tum ney unn ki
jaron mein baqi rehney diya. Yeh sab Allah Taalaa kay farmaan say tha
aur iss liye bhi kay fasiqon ko Allah Taalaa ruswa keray.<br><br>59.06
Aur inn ka jo maal Allah Taalaa ney apney rasool kay haath lagaya hai
jiss per na to tum ney ghoray doraye hain aur na oont bulkay Allah
Taalaa apney rasool ko jiss per chahaye ghalib ker deta hai aur Allah
Taalaa her cheez per qadir hai.<br><br>59.07 Bastiyon walon ka jo
(maal) Allah Taalaa tumharay laray bhiray baghair apney rasool kay
haath lagaye woh Allah ka hai aur rasool ka aur qarabat walon ka aur
yateemon miskeenon ka aur musafiron ka hai takay tumharay dolat mandon
kay haath mein hi yeh maal gardish kerta na reh jaye aur tumhen jo kuch
rasool dey ley lo aur jiss say rokay ruk jao aur Allah Taalaa say
dartay raha kero yaqeenan Allah Taalaa sakht azab wala hai.<br><br>59.08
(fey kaa maal) unn mohajir miskeenon kay liye hai jo apney gharon say
aur apney maalon say nikal diye gaye hain woh Allah kay fazal aur uss
ki raza mandi kay talabgaar hain aur Allah Taalaa ki aur uss kay rasool
ki madad kertay hain yehi raast baaz log hain.<br><br>59.09 Aur (unn
kay liye) jinhon ney iss ghar mein (yani madina) aur eman mein inn say
pehlay jagah bana li hai aur apni taraf hijrat ker kay aaney walon say
mohabbat kertay hain aur mohajireen ko jo kuch dey diya jaye iss say
woh apney dilon mein koi tangi nahi rakhtay bulkay khud apney upper
enhen tarjeeh detay hain go khud ko kitni hi sakht haajat ho (baat yeh
hai) kay jo bhi apney nafs kay bukhul say bachaya gaya wohi kaamyaab
(aur baa murad) hai.<br><br>59.10 Aur (unn kay liye) jo inn kay baad
aayen jo kahen gay kay aey huamray perwerdigar humen baksh dey aur
humaray unn bhaiyon ko bhi jo hum say pehlay eman laa chukay hain aur
eman daaron ki taraf say humaray dil mein keena (aur dushmani) naa daal
aey humaray rab be-shak tu shafqat aur meharbani kerney wala hai.<br><br>59.11
Kiya tu ney munfiqon ko na dekha? Kay apney ehal-e-kitab kafir bhaiyon
say kehtay hain kay agar tum jila watan kiye gaye to zaroor bil zaroor
hum bhi tumharay sath nikal kharay hongay aur tumharay baray mein hum
kabhi bhi kissi ki baat na maanen gay aur agar tum say jang ki jaye gi
to ba khuda hum tumhari madad keren gay lekin Allah Taalaa gawahi deta
hai kay yeh qata&#8217;an jhootay hain.<br><br>59.12 Agar woh jila watan kiye
gaye to yeh unn kay sath na jayen gay aur agar inn say jang ki gaee yeh
inn ki madad (bhi) na keren gay aur agar (bil farz) madad per aa bhi
gaye to peeth pher ker (bhaag kharay) hon gay phir madad na kiye jayen
gay.<br><br>59.13 (musalmano! Yaqeen mano) kay tumhari heybat inn kay
dilon mein ba nisbat Allah ki heybat kay boht ziyada hai yeh iss liye
kay yeh bey samajh log hain.<br><br>59.14 Yeh sab mill ker bhi tum say
larr nahi saktay haan yeh aur baat hai kay qila band muqamaat mein hon
ya deewaron ki aarh mein hon inn ki laraeeto inn mein aapas mein hi
boht sakht hai go aap enhen mutahid samajh rahey hain lekin inn kay dil
dar asal aik doosray say juda hain iss lie kay yeh bey aqal log hain.<br><br>59.15
Unn logon ki tarah jo inn say kuch hi pehlay guzray hain jinhon ney
apney kaam ka wabal chakh liya aur jin kay liye alam naak azab (tayyar)
hai.<br><br>59.16 Shetan ki tarah kay uss ney insan say kaha kufur ker
jab woh kufur ker chuka to kehney laga mein to tujh say bari hun mein
to Allah rab-ul-aalameen say darta hun.<br><br>59.17 Pus dono ka anjam yeh hua kay aatish (dozakh) mein hamesha kay liye gaye aur zalimon ki yehi saza hai.<br><br>59.18
Aey eman walon! Allah say dartay raho aur her shaks dekh (bhaal) ley
kay kal (qayamat) kay wastay uss ney (aemaal ka) kiya (zakheera) bheja
hai. Aur (her waqt) Allah say dartay raho Allah tumharay sab aemaal say
ba khabar hai.<br><br>59.19 Aur tum unn logon ki tarah mat ho jana
jinhon ney Allah (kay ehkaam) ko bhula diya to Allah ney bhi unhen apni
jano say ghafil ker diya aur aisay hi log na farmaan (faasiq) hotay
hain.<br><br>59.20 Ehal-e-naar aur ehal-e-jannat (ba hum) barabar nahi.
Jo ehal-e-jannat hain wohi kaamyaab hain (aur jo ehal-e-naar hain woh
na kaam hain).<br><br>59.21 Agar hum iss quran ko kissi pahar per
utartay to tu dekhta kay khof-e-elahee say woh pust ho ker tukray
tukray ho jata hum inn misalon ko logon kay samney biyan kertay hain
takay woh ghor-o-fiker keren.<br><br>59.22 Wohi Allah hai jiss kay siwa koi mabood nahi chupay khulay ka jannay wala meharban aur reham kerney wala.<br><br>59.23
Wohi Allah hai jiss kay siwa koi mabood nahi badshah nihayat pak sab
aeybon say saaf aman denay wala nighehbaan ghalib zor aawar aur baraee
wala pak hai Allah unn cheezon say jinhen yeh uss ka shareek banatay
hain.<br><br>59.24 Wohi Allah hai peda kerney wala wujood bakshney wala
soorat bananey wala ussi kay liye (nihayat) achay naam hain her cheez
khuwa woh aasman mein ho khuwa zamin mein ho uss ki paki biyan kerti
hai aur wohi ghalib hikmat wala hai.</span><span style="font-weight: bold;"></span></body></html>