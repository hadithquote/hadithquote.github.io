<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">25.Surat Furqaan</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Furqaan Makka mai Nazil hui, is mai satattar (77) Aayatain hain) <br><br></span><span style="font-weight: bold;">25.01
Bohat ba-barkat hai woh Allah Taalaa jiss ney apnay banday per furqan
utara takay woh tamam logon kay liye aagah kerney wala bann jaye.<br><br>25.02
Ussi Allah ki saltanat hai aasmano aur zamin ki aur woh koi aulad nahi
rakhta na uss ki saltanat mein koi uss ka sajhi hai aur her cheez ko
uss ney peda ker kay aik munasib andaza thera diya hai.<br><br>25.03
Inn logon ney Allah kay siwa jinhen apnay mabood thera rakhay hain woh
kissi cheez ko peda nahi ker saktay bulkay woh khud peda kiye jatay
hain yeh to apni jaan kay nuksan nafay ka bhi ikhtiyar nahi rakhtay aur
na maut-o-hayat kay aur na doobara ji uthney kay woh malik hain.<br><br>25.04
Aur kafiron ney kaha yeh to bus khud issi ka ghara gharaya jhoot hai
jiss per aur logon ney bhi iss ki madad ki hai dar-asal yeh kafir baray
hi zulm aur sir-ta-sir jhoot kay murtakib huye hain.<br><br>25.05 Aur
yeh bhi kaha kay yeh to aglon kay afsaney hain jo iss ney likha rakhay
hain bus wohi subha-o-shaam iss kay samney parhay jatay hain.<br><br>25.06
Keh dijiye kay issay to uss Allah ney utara hai jo aasman-o-zamin ki
tamam posheeda baaton ko janta hai. Be-shak woh bara hi bakhshney wala
meharbaan hai.<br><br>25.07 Aur enhon ney kaha yeh kaisa rasool hai kay
khana khata hai aur bazaron mein chlta phirta hai iss kay pass koi
farishta kiyon nahi bheja jata? Kay woh bhi iss kay sath ho ker daraney
wala bann jata.<br><br>25.08 Ya iss kay pass koi khazana hi daal diya
jata ya iss ka koi baagh hi hota jiss mein say yeh khata. Aur inn
zalimon ney kaha kay tum aisay aadmi kay peechay ho liye ho jiss per
jadoo ker diya gaya hai.<br><br>25.09 Khayal to kijiye! Kay yeh log aap
ki nisbat kaisi kaisi baaten banatay hain. Pus jiss say khud hi behak
rahey hain aur kissi tarah raah per nahi aa saktay.<br><br>25.10 Allah
Taalaa to aisa ba-barkat hai kay agar chahaye to aap ko boht say aisay
baghaat inayat farma dey jo inn kay kahey huye bagh say boht hi behar
hon jin kay neechay nehren lehren ley rahi hon aur aap ko boht (pukhta)
mehal bhi dey dey.<br><br>25.11 Baat yeh hai kay yeh log qayamat ko
jhoot samajhtay hain aur qayamat kay jhutlaney walon kay liye hum ney
bharakti hui aag tayyar ker rakhi hai.<br><br>25.12 Jab woh enhen door say dekhay gi to yeh uss ka gussay say bipharna aur dharna sunen gay.<br><br>25.13
Aur jab yeh jahannum ki kissi tang jagah mein mashken kus ker phenk
diye jayengay to wahan apnay liye maut hi maut pukaren gay.<br><br>25.14 (inn say kaha jayega) aaj aik hi maut ko na pukaro bulkay boht si ammwaat ko pukaro.<br><br>25.15
Aap keh dijiye kay kiya yeh behtar hai ya woh hameshgi wali jannat jiss
ka wada perhezgaron say kiya gaya hai jo inn ka badla hai aur inn kay
lotney ki asli jagah hai.<br><br>25.16 Woh jo chahayen gay unn kay liye
wahan mojood hoga hamesha rehney walay. Yeh to aap kay rab kay zimmay
wada hai jo qabil-e-talab hai.<br><br>25.17 Aur jiss din Allah Taalaa
enhen aur siwaye Allah kay jinhen yeh poojtay rahey unhen jama keray ga
kay kiya meray inn bandon ko tum ney gumrah kiya ya yeh khud hi raah
say gumm hogaye.<br><br>25.18 Woh jawab den gay kay tu pak zaat hai
khud humen hi yeh zaiba na tha kay teray siwa auron ko apna kaar saaz
banatay baat yeh hai kay tu ney enhen aur inn kay baap dadon ko
aasoodgiyan ata farmaeen yahan tak kay woh naseehat bhula bethay yeh
log thay hi halak honey walay.<br><br>25.19 To enhon ney to tumhen
tumhari tamam baton mein jhutlaya abb na to tum mein azabon kay pherney
ki taqat hai na madad kerney ki tum say jiss jiss ney zulm kiya hai hum
ussay bara azab chakhayen gay.<br><br>25.20 Hum ney aap say pehlay
jitnay rasool bhejay sab kay sab khana bhi khatay thay aur bazaron mein
bhi chaltay phirtay thay aur hum ney tum say her aik ko doosray ki
aazmaeesh ka zariya bana diya. Kiya tum sabar kero gay? Tera rab sab
kuch dekhney wala hai.<br><br>25.21 Aur jinhen humari mulaqat ki
tawaqqa nahi unhon ney kaha kay hum per farishtay kiyon nahi utaray
jatay? Ya hum apni aankhon say apnay rab ko dekh letay? Inn logon ney
apnay aap ko ho boht bara samajh rakha hai aur sakht sirkashi ker li
hai.<br><br>25.22 Jiss din yeh farishton ko dekh len gay uss din inn
gunehgaron ko koi khushi na hogi aur kahen gay yeh mehroom hi mehroom
kiye gaye.<br><br>25.23 Aur enhon ney jo amal kiye thay hum ney unn ki taraf barh ker enhen paraganda zarron ki tarah ker diya.<br><br>25.24 Albatta uss din jannatiyon ka thikana behtar hoga aur khuwab gaah bhi umdah hogi.<br><br>25.25 Aur jiss din aasman badal samet phat jayega aur farishtay laga taar utaray jayengay. <br><br>25.26 Uss din sahih tor per mulk sirf rehman ka hi hoga aur yeh din kafiron per bara bhari hoga.<br><br>25.27
Aur uss din zalim shaks apnay hathon ko chaba chaba ker kahey ga haye
kaash kaye mein ney rasool (PBUH) ki raah ikhtiyar ki hoti.<br><br>25.28 Haye afsos kaash kay mein ney falan ko dost na banaya hota.<br><br>25.29
Iss ney to mujhay iss kay baad gumrah ker diya kay naseehat meray pass
aa phonci thi aur shetan to insan ko (waqt per) dagha denay wala hai.<br><br>25.30 Aur rasool kahey ga kay aey meray perwerdigar! Be-shak meri ummat ney iss quran ko chor rakha tha.<br><br>25.31
Aur iss tarah hum ney her nabi kay dushman baaz gunehgaron ko bana diya
hai. Aur tera rab hi hidayat kerney wala aur madad kerney wala kafi hai.<br><br>25.32
Aur kafiron ney kaha kay iss per quran sara ka sara aik sath hi kiyon
na utara gaya issi tarah hum ney (thora thora ker kay) utara takay iss
say hum aap ka dil qavi rakhen hum ney issay thehar thehar ker hi parh
sunaya hai.<br><br>25.33 Yeh aap kay pass jo koi misal layen gay hum uss ka sacha jawab aur umdah tojeeh aap ko bata den gay.<br><br>25.34
Jo log apnay mun kay bal jahannum ki taraf jama kiye jayengay. Wohi
bad-tar makaan walay aur gumrah tar raastay walay hain.<br><br>25.35 Aur bila shuba hum ney musa ko kitab di aur unn kay humrah unn kay bhai haroon ko unn ka wazir bana diya.<br><br>25.36
Aur keh diya kay tum dono unn logon ki taraf jao jo humari aayaton ko
jhutla rahey hain. Phir hum ney unhen bilkul hi paamaal ker diya.<br><br>25.37
Aur qom-e-nooh ney bhi jab rasoolon ko jhoota kaha to hum ney unhen
gharaq ker diya aur logon kay liye unhen nishan-e-ibrat bana diya. Aur
hum ney zalimon kay liye dard-naak azab mohiyya ker rakha hai.<br><br>25.38 Aur aadiyon aur samoodiyon aur koonwen walon ko aur unn kay darmiyan ki boht si ummaton ko (halak ker diya).<br><br>25.39 Aur hum ney unn kay samney misalen biyan ken phir her aik bilkul tabah-o-barbaad ker diya.<br><br>25.40
Yeh log uss basti kay pass say bhi aatay jatay hain jin per buri tarah
ki barish barsaee gaee kiya yeh phir bhi issay dekhtay nahi? Haqeeqat
yeh hai kay enhen marr ker ji uthney ki umeed hi nahi.<br><br>25.41 Aur
tumhen jab kabhi dekhtay hain to tum say maskhara pann kerney lagtay
hain. Kay kiya yehi woh shaks hain jinehn Allah Taalaa ney rasool bana
ker bheja hai.<br><br>25.42 (woh to kahiye) kay hum iss per jama rahey
werna enhon ney to humen humaray maboodon say behka denay mein koi
kasar nahi chori thi. Aur yeh jab azabon ko dekhen gay to enhen saaf
maloom hojaye ga kay poori tarah raah say bhatka hua kaun tha?<br><br>25.43
Kiya aap ney ussay bhi dekha jo apni khwais-e-nafs ko apna mabood
banaye huye hai kiya aap uss kay zimay daar ho saktay hain?<br><br>25.44
Kiya aap issi khayal mein hain kay inn mein say aksar suntay ya
samajhtay hain. Woh to niray chopayon jaisay hain bulkay inn say bhi
ziyada bhatkay huye.<br><br>25.45 Kiya aap ney nahi dekha kay aap kay
rab ney saye ko kiss tarah phela diya hai? Agar chahata to issay thehra
hua hi ker deta. Phir hum ney aftab ko issi per daleel banaya.<br><br>25.46 Phir hum ney ussay aahista aahista apni taraf khench liya.<br><br>25.47 Aur wohi hai jiss ney raat ko tumharay liye parda banaya aur neend ko rahat banaee aur din ko uth kharay honey ka waqt.<br><br>25.48
Aur wohi hai jo baaraan-e-rehmat say pehlay khush khabri denay wali
hawaon ko bhejta hai aur hum aasman say pak pani barsatay hain.<br><br>25.49
Takay iss kay zariye say murda shehar ko zinda ker den aur issay hum
apni makhlooqaat mein say boht say chopayon aur insano ko pilatay hain.<br><br>25.50
Aur be-shak hum ney issay unn kay darmiyan tarah tarah say biyan kiya
takay woh naseehat hasil keren magar phir bhi aksar logon ney siwaye
na-shukri kay mana nahi. <br><br>25.51 Agar hum chahatay to her her basti mein darney wala bhej detay.<br><br>25.52 Pus aap kafiron ka kehna na manen aur quran kay zariye inn say poori taqat say bara jihad keren.<br><br>25.53
Aur wohi hai jiss ney do samandar aapas mein mila rakhay hain yeh hai
meetha aur mazedaar aur yeh hai khaari kerwa aur inn dono kay darmiyan
aik hijab aur mazboot oot kerdi.<br><br>25.54 Woh hai jiss ney pani say
insan ko peda kiya phir issay nasab wala aur susrali rishton wala ker
diya. Bila shuba aap ka perwerdigar (her cheez per) qadir hai.<br><br>25.55
Yeh Allah ko chor ker unn ki ibadat kertay hain jo na to enhen koi nafa
dey saken na koi nuksan phonca saken aur kafir to hay hi apna rab kay
khilaf (shetan ki) madad kerney wala.<br><br>25.56 Hum ney to aap ko khush khabri aur darr sunaney wala (nabi) bana ker bheja hai.<br><br>25.57
Keh dijiye kay mein quran kay phonchaney per tum say koi badla nahi
chahata magar jo shaks apnay rab ki taraf raah pakarna chahye.<br><br>25.58
Uss hamesha zinda rehnay walay Allah Taalaa per tawakkal keren jissay
kabhi maut nahi aur uss ki tareef kay sath pakeezgi biyan kertay rahen
woh apnay gunahon say kafi khabardaar hai.<br><br>25.59 Wohi hai jiss
aasmano aur zamin aur inn kay darmiyan ki sab cheezon ko cheh din mein
peda ker diya hai phir arsh per mustawi hua woh rehman hai aap iss ka
baray mein kissi khabar daar say pooch len.<br><br>25.60 Inn say jabb
bhi kaha jata hai kay rehman ko sajda kero to jawab detay hain rehman
hai kiya? Kiya hum ussay sajda keren jiss ka tu humen hukum dey raha
hai aur iss (tableegh) ney unn ki nafrat mein mazeed izafa ker diya.<br><br>25.61 Ba-barkat hai woh jiss ney aasman mein burj banaye aur iss mein aftab banaya aur munawar mahtab bhi.<br><br>25.62
Aur ussi ney raat aur din ko aik doosray kay peechay aaney janey wala
banaya uss shaks ki naseehat kay liye jo naseehat hasil kerney ya
shukar guzari kerney ka irada rakhta ho.<br><br>25.63 Rehman kay
(sachay) banday woh hain jo zamin per farotni kay sath chaltay hain aur
jab bey ilm log inn say baten kerney lagtay hain to woh keh detay hain
kay salam hai.<br><br>25.64 Aur jo apnay rab kay samney sajday aur qayam kertay huye raten guzar detay hain.<br><br>25.65
Aur jo yeh dua kertay hain kay aey humaray perwerdigar! Hum say dozakh
ka azab paray hi paray rakh kiyon kay iss ka azab chimat janey wala hai.<br><br>25.66 Be-shak woh therney aur rehney kay lehaz say bad-tareen jagah hai.<br><br>25.67
Aur jo kharach kertay waqt bhi na to israaf kertay hain na bakheeli
bulkay inn dono kay darmiyan motadil tareeqay per kharach kertay hain.<br><br>25.68
Aur Allah kay sath kissi doosray ko mabood nahi pukartay aur kissi
aisay shaks ko jissay qatal kerna Allah Taalaa ney mana ker diya ho woh
ba-juz haq kay qatal nahi kertay na woh zinah kay muratkib hotay hain
aur jo koi yeh kaam keray woh apnay upper sakht wabaal laye ga.<br><br>25.69 Issay qayamat kay din dogra azab kiya jayega aur woh zillat-o-khuwari kay sath hamesha ussi mein rahey ga.<br><br>25.70
Siwaye unn logon kay jo tuaba keren aur emaan layen aur nek kaam keren
aisay logon kay gunahon ko Allah Taalaa nekiyon say badal deta hai
Allah bakhshney wala meharbaani kernay wala hai.<br><br>25.71 Aur jo shaks toba keray aur nek amal keray woh to (haqeeqatan) Allah Taalaa ki taraf sacha rujoo kerta hai.<br><br>25.72
Aur jo log jhooti gawahee nahi detay aur jab kissi laghaw cheez per unn
ka guzar hota hai to sharafat say guzar jatay hain.<br><br>25.73 Aur jab enhen unn kay rab kay kalam ki aayaten sunaee jati hain to woh andhay behray ho ker inn per nahi girtay.<br><br>25.74
Aur yeh dua kertay hain kay aey humaray perwerdigar! Tu humen humari
biwiyon aur aulad say aankhon ki thandak ata farma aur humen
perhezgaron ka paishwa bana.<br><br>25.75 Yehi woh log hain jinhen unn
kay sabar kay badlay jannat kay buland-o-bala khaney diye jayen gay
jahan unhen dua salam phonchaya jayega.<br><br>25.76 Uss mein yeh hamesha rahen gay woh boht hi achi jagah aur umdah moqam hai.<br><br>25.77
Keh dijiye! agar tumhari dua iltija (pukarna) na hoti to mera rab
tumhari mutlaq perwa na kerta tum to jhutla chukay abb un-qareeb iss ki
saza tumhen chimat janey wali hogi.</span><span style="font-weight: bold;"></span></body></html>