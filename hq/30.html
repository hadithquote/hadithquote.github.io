<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">30.Surat Rom</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Rom Makka mai Nazil hui, is mai satth (60) Aayatain hain) <br><br></span><span style="font-weight: bold;">30.01 Alif-Laam-Meem<br><br>30.02 Roomi maghloob hogaye hain.<br><br>30.03 Nazdeek ki zamin per aur woh maghloon honey kay baad un-qareeb ghalib aajayen gay.<br><br>30.04
Chand saal mein hi. Iss say pehlay aur iss kay baad bhi ikhtiyar Allah
Taalaa hi ka hai. Uss roz musalman shaadmaan hongay.<br><br>30.05 Allah ki madad say woh jiss ki chahata hai madad kerta hai. Asal ghalin aur meharbaan wohi hai.<br><br>30.06 Allah ka wada hai Allah Taalaa apnay waday kay khilaf nahi kerta lekin aksar log nahi jantay.<br><br>30.07 Woh to (sirf) duniyawi zindagi kay zahir ko (hi) jantay hain aur aakhirat say to bilkul hi bay khabar hain.<br><br>30.08
Kiya inn logon ney apnay dil mein yeh ghor nahi kiya? Kay Allah Taalaa
ney aasmano ko aur zamin aur inn kay darmiyan jo kuch hai sab ko
behtareen qareeney say muqarrar waqt tak kay liye hi (peda) kiya hai
haan aksar log yaqeenan apnay rab ki mulaqat kay munkir hain.<br><br>30.09
Kiya enhon ney zamin mein chal phir ker yeh nahi dekha kay inn say
pehlay logon ka anjam kaisa (bura) hua? Woh inn say boht zada tawana
(aur taqatwar) thay aur unhon ney (bhi) zamin boee joti thi aur inn say
ziyada abad ki thi aur unn kay pass unkay rasool roshan dalaeel ley ker
aaye thay. Yeh to na mumkin tha kayAllah Taalaa unn per zulm kerta
lekin (dar asal) woh khud apni jano per zulm kertay thay.<br><br>30.10
Phir aakhrish bura kerney walon ka boht hi bura anjam hua iss liye kay
woh Allah Taalaa ki aayaton ko jhutlatay thay aur inn ki hansi uratay
thay.<br><br>30.11 Allah Taalaa hi makhlooq ki ibtida kerta hai phir
wohi ussay doobara peda keray ga phir tum sab ussi ki taraf lotaye
jaogay.<br><br>30.12 Aur jiss din qayamat qaeem hogi to gunehgaar heyrat zada reh jayen gay.<br><br>30.13
Aur inn kay tamam tar shareekon mein say aik bhi inn ka sifarshi na
hoga aur (khud yeh bhi) apnay shareekon kay munkir ho jayen gay.<br><br>30.14 Aur jiss din qayamat qaeem hogi uss din (jamaten) alag alag hojayen gi.<br><br>30.15 Jo emaan laa ker nek aemaal kertay rahey woh to jannat mein khush-o-khurram ker diyey jayen gay.<br><br>30.16
Aur jinhon ney kufur kiya tha aur humari aayaton ko aur aakhirat ki
mulaqat ko jhoota theraya tha woh sab azab mein pakar ker hazir rakhay
jayen gay.<br><br>30.17 Pus Allah Taalaa ki tasbeeh parha kero jab kay tum shaam kero aur jab subah kero.<br><br>30.18
Tamam tareefon kay laeeq aasman-o-zamin mein sirf wohi hai teesray
pehar bhi aur zohar kay waqt bhi (uss ki pakeezgi biyan kero).<br><br>30.19
(wohi) zinda ko murda say aur murda ko zinda say nikalta hai. Aur wohi
zamin ko uss ki maut kay baad zinda kerta hai issi tarah tum (bhi)
nikalay jao gay.<br><br>30.20 Allah ki nishaniyon mein say hai kay uss
ney tum ko mitti say peda kiya phir abb insan bann ker (chaltay
phirtay) phel rahey ho.<br><br>30.21 Aur uss ki nishaniyon mein say hai
kay tumhari hi jins say biwiyan peda ki takay tum inn say aaram pao uss
ney tumharay darmiyan mohabbat aur humdardi qaeem kerdi yaqeenan
ghor-o-fiker kerney walon kay liye iss mein boht si nishaniyan hain.<br><br>30.22
Uss (ki qudrat) ki nishaniyon mein say aasmano aur zamin ki pedaeesh
aur tumhari zabano aur rangaton ka ikhtilaf (bhi) hai danish mando kay
liye iss mein yaqeenan bari nishaniyan hain.<br><br>30.23 Aur (bhi) uss
ki (qudrat ki) nishani tumhari raton aur din ki neend mein hai aur uss
kay fazal (yani rozi) ko tumhara talash kerna bhi hai. Jo log (kaan
laga ker) sunnay kay aadi hain unn kay liye iss mein boht si nishaniyan
hain.<br><br>30.24 Aur uss ki nishaniyon mein say aik yeh (bhi) hai kay
woh tumhen daraney aur umeedwaar bananay kay liye bijliyan dikhata hai
aur aasman say barish barsata hai aur iss say murda zamin ko zinda ker
deta hai iss mein (bhi) aqal mando kay liye boht si nishaniyan hain.<br><br>30.25
Uss ki aik nishani yeh bhi hai kay aasman-o-zamin ussi kay hukum say
qaeem hain phir jab woh tumhen awaz dey ga sirf aik baar ki awaz kay
sath hi tum sab zamin say nikal aao gay. <br><br>30.26 Aur aasman-o-zamin ki her her cheez ussi ki milkiyat hai aur her aik ussi kay farman kay ma-tehat hai.<br><br>30.27
Wohi hai jo awwal baar makhlooq ko peda kerta hai phir ussay doobara
peda keray ga aur yeh to uss per boht aasaan hai. Ussi ki behtareen aur
aalaa sift hai aasmano aur zamin mein bhi aur wohi ghalbay wala hikmat
wala hai.<br><br>30.28 Allah Taalaa ney tumharay liye aik misaal khud
tumhari hi biyan farmaee jo kuch hum ney tumhen dey rakha hai kiya uss
mein tumharay ghulamon mein say bhi koi tumhara shareek hai? Kiya tum
aur woh iss mein barabar darjay kay ho? Aur tum inn ka aisa khatra
rakhtay ho jaisa khud apno ka hum aqal rakhney walon kay liye issi
tarah khol khol ker aayaten biyan ker detay hain.<br><br>30.29 Bulkay
baat yeh hai kay yeh zalim to baghair ilm kay khuwaish parasti ker
rahey hain ussay kaun raah dikhaye jissay Allah Taalaa raah say hata
dey unn ka aik bhi madadgaar nahi.<br><br>30.30 Pus aap yeksoo hoker
apna mun deen ki taraf mutawajja ker den. Allah Taalaa ki woh fitrat
jiss per uss ney logon ko peda kiya hai Allah Taalaa kay banaye ko
badlna nahi yehi seedah deen hai lekin aksar log nahi samajhtay.<br><br>30.31 (logo!) Allah Taalaa ki taraf rujoo ho ker uss say dartay raho aur namaz ko qaeem rakho aur mushrikeen mein say na ho jao.<br><br>30.32
Unn logon mein say jinhon ney apnay deen ko tukray tukray ker diya aur
khud bhi giroh giroh hogaye her giroh uss cheez per jo uss kay pass hai
magan hai.<br><br>30.33 Logon ko jab kabhi koi museebat phonchti hai to
apnay rab ki taraf (poori tarah) rujoo ho ker duyayen kertay hain phir
jab woh apni taraf say rehmat ka maza chakhata hai to unn mein say aik
jamat apnay rab kay sath shirk kerney lagti hai.<br><br>30.34 Takay woh uss cheez ki na-shukri keren jo hum ney unhen di hai acha tum faeeda utha lo abhi abhi tumhen maloom hojaye ga.<br><br>30.35 Kiya hum ney unn per koi daleel nazil ki hai jo ussay biyan kerti hai jissay yeh Allah kay sath shareek ker rahey hain.<br><br>30.36
Aur jab hum logon ko rehmat ka maza chakhatay hain to woh khoob khush
ho jatay hain aur agar unhen unn kay hathon kay kertoot ki waja say koi
buraee phonchay to aik dum woh mehaz na-umeed ho jatay hain.<br><br>30.37
Kiya enhon ney yeh nahi dekha kay Allah Taalaa jissay chahaye kushada
rozi deta hai aur jissay chahaye tang iss mein bhi unn logon kay liye
jo emaan latay hain nishaniyan hain.<br><br>30.38 Pus qarabat daar ko
miskeen ko musafir ko her aik ko uss ka haq dijiye yeh unn kay liye
behtar hai jo Allah Taalaa ka mun dekhna chahatay hon aisay hi log
nijat paney walay hain.<br><br>30.39 Tum jo sood per detay ho kay logon
kay maal mein barhta rahey woh Allah Taalaa kay haan nahi barhta. Aur
jo kuch sadqa zakat tum Allah Taalaa ka mun dekhney (aur khushnoodi kay
liye) do to aisay log hi hain apna do chand kerney walay.<br><br>30.40
Allah Taalaa woh hai jiss ney tumhen peda kiya phir rozi di phir maar
dalay ga phir zinda ker dey ga batao tumharay shareeko mein say koi bhi
aisa hai jo inn say kuch bhi ker sakta ho. Allah Taalaa kay liye paki
aur bar tari hai her uss sharik say jo yeh log muqarrar kertay hain.<br><br>30.41
Khushki aur tari mein logon ki bad aemaaliyon kay baees fasad phel
gaya. Iss liye kay unhen unn kay baaz kertooton ka phal Allah Taalaa
chakha dey (boht) mumkin hai kay woh baaz aajayen.<br><br>30.42 Zamin mein chal phir ker dekho to sahi kay aglon ka anjam kiya hua. Jin mein aksar log mushrik thay.<br><br>30.43
Pus aap apna rukh uss sachay aur seedhay deen ki taraf hi rakhen qabal
iss kay kay woh din aajaye jiss ka tal jana Allah Taalaa ki taraf say
hai hi nahi uss din sab mutafarriq ho jayen gay.<br><br>30.44 Kufur kerney walon per unn kay kufur ka wabaal hoga aur nek kaam kerney walay apni hi aaram gaah sanwaar rahey hain.<br><br>30.45 Takay Allah Taalaa unhen apnay fazal say jaza dey jo emaan laye aur nek aemaal kiyey woh kafiron ko dost nahi rakhta hai.<br><br>30.46
Uss ki nishaniyon mein say khushkhabriyan denay wali hawaon ko chalana
bhi hai iss liye kay tumhen apni rehmat say lutf andoz keray aur iss
liye kay uss kay hukum say kashtiyan chalen aur iss liye kay uss kay
fazal ko tum dhondo aur iss liye kay tum shukar guzari kero.<br><br>30.47
Aur hum ney aap say pehlay bhi apnay rasoolon ko unn ki qom ki taraf
bheja woh unn kay pass deleelen laye. Phir hum ney gunehgaaron say
intiqam liya. Hum per momino ki madad kerna lazim hai.<br><br>30.48
Allah Taalaa hawayen chalata hai woh abar ko uthati hain phir Allah
Taalaa apni mansha kay mutabiq ussay aasman mein phela deta hai aur uss
kay tukray tukray ker deta hai phir aap dekhtay hain kay uss kay andar
say qatray nikaltay hain aur jinhen Allah chahata hai unn bandon per
qoh pani barsata hai to woh khush khush ho jatay hain.<br><br>30.49 Yaqeen manna kay barish unn per barasney say pehlay pehlay to woh na umeed ho rahey thay.<br><br>30.50
Pus aap rehmat-e-elahee kay aasaar dekhen kay zamin ki maut kay baad
kiss tarah Allah Taalaa ussay zinda ker deta hai? Kuch shak nahi kay
wohi murdon ko zinda kerney wala hai aur woh her her cheez per qadir
hai. <br><br>30.51 Aur agar hum baad-e-tund chala den aur yeh log inhi
kheton ko (mujahee hui) zard pari hui dekh len to phir iss kay baad na
shukri kerney lagen.<br><br>30.52 Be-shak aap murdon ko nahi suna
saktay aur na behron ko (apni) awaz suna saktay hain jab kay woh peeth
pher ker murr gaye hon.<br><br>30.53 Aur na aap andhon ko unn ki
gumrahee say hidayat kerney walay hain aap to sirf unhi logon ko
sunatay hain jo humari aayaton per emaan rakhtay hain pus wohi itaat
kerney walay hain.<br><br>30.54 Allah Taalaa wohi hai jiss ney tumhen
kamzori ki halat mein peda kiya phir uss kamzori kay baad tawanaee di
phir uss tawanaee kay baad kamzori aur burhapa diya jo chahata hai peda
kerta hai woh sab say poora waqif aur sab per poora qadir hai.<br><br>30.55
Aur jiss din qayamat barpa ho jayegi gunehgaar log qasmen khayen gay
kay (duniya mein) aik ghari kay siwa nahi theray issi tarah yeh behkay
huyey hi rahey.<br><br>30.56 Aur jin logon ko ilm aur emaan diya gaya
woh jawab den gay kay tum to jaisa kitab-ul-llah mein hai yom-e-qayamat
tak theray rahey. Aaj ka yeh din qayamat hi ka din hai lekin tum to
yaqeen hi nahi mantay thay.<br><br>30.57 Pus uss din zalimo ko unn ka uzur bahana kuch kaam na aaye ga aur na unn say toba aur amal talab kiya jayega.<br><br>30.58
Be-shak hum ney iss quran mein logon kay samney kul misaalen biyan ker
di hain. Aap inn kay pass koi bhi nishani laayen yeh kafir to yehi
kahen gay kay tum (be-huda go) bilkul jhootay ho.<br><br>30.59 Allah Taalaa unn logon kay dilo per jo samajh nahi rakhtay yun hi mohar ker deta hai.<br><br>30.60 Pus aap sabar keren yaqeenan Allah ka wada sacha hai. Aap ko woh log halka (bey sabra) na keren jo yaqeen nahi rakhtay.</span><span style="font-weight: bold;"></span></body></html>