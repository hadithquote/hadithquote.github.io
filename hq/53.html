<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">53.Surat An Najam</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Najam Makka mai Nazil hui, is mai basatth (62) Aayatain hain)<br><br></span><span style="font-weight: bold;">53.01 Qasam hai sitarey ki jab woh girey.<br><br>53.02 Kay tumharey sathi ney na raah gum ki hai na woh terhi raah per hai.<br><br>53.03 Aur na woh apni khuwaish say koi baat kehtay hain.<br><br>53.04 Woh to sirf wahi hai jo utari jaati hai.<br><br>53.05 Issay poori taqat walay farishtey ney sikhaya hai.<br><br>53.06 Jo zor -aawar hai phir woh seedha khara hogaya.<br><br>53.07 Aur woh buland aasmanon kay kinaron per tha.<br><br>53.08 Phir nazdeek hua aur utar aaya.<br><br>53.09 Pus woh do kamanon kay ba-qadar fasla reh gaya bulkay iss say bhi kum.<br><br>53.10 Pus uss ney ALLAH kay bandaey ko wahi phonchaee jo bhi phonchaee.<br><br>53.11 Dil ney jhoot nahi kaha jissay (payghumber ney) dekha.<br><br>53.12 Kiya tum jhagra kertay ho iss per jo (payghumber) dekhtey hain.<br><br>53.13 Issay to aik martaba aur bhi dekha tha.<br><br>53.14 Sidrat-ul-muntaha kay pass.<br><br>53.15 Issi kay pass jannat-ul-maawa hai.<br><br>53.16 Jabkay sidrah ko chupaye leti thi woh cheez jo uss per cha rahi thi.<br><br>53.17 Na to nigah behki na had say barhi.<br><br>53.18 Yaqeenan uss ney apney rab ki bari bari nishaniyon mein say baaz nishaniyan dekha len.<br><br>53.19 Kiya tum ney laat aur uzza ko dekha.<br><br>53.20 Aur manaat teesray pichlay ko.<br><br>53.21 Kiya tumharay liye larkay aur ALLAH kay liye larkiya hain?<br><br>53.22 Yeh to abb bari beyinsafi ki taqseem hai.<br><br>53.23
DAR-asal yeh sirf naam hain jo tum ney aur tumharay baap dadon ney
inkay rakh liye hain Allah ney inki koi daleel nahi utaari yeh log to
sirf atkal kay aur apni nafsaani khuwaishon kay peechay paray huye hain
aur yaqeenan unkay rab ki taraf say unkay pass hidayat aa chuki hai.<br><br>53.24 Kiya her shaks jo aarzoo keray ussay mayassar hai.<br><br>53.25 Allah hi kay hath hai yeh hajaan aur woh jahaan. <br><br>53.26
Aur boht say farishtay aasmanon mein hain jinki sifarish kuch bhi nafa
nahi dey sakti magar yeh aur baat hai kay Allah taalaa apni khushi aur
apni chahat say jioss kay liye chahye ijazat dey dey.<br><br>53.27 Be-shak jo log aakhirat per emaan nahi rakhtay woh farishton ka zanana naam muqarrar kertay hain.<br><br>53.28
Halankay unhen iss ka koi ilm nahi woh sirf apney gumaan kay peechay
paray huye hain aur be-shak weham(o-guman) haq kay muqablay mein kuch
kaam nahi deta.<br><br>53.29 To app iss say mun mor len jo humari yaad say mun moray aur jinka iradah ba-juz zindagan-e-duniya kay aur kuch na ho.<br><br>53.30
Yehi inn kay ilm ki inteha hai aap ka rab iss say khoob waqif hai jo
iss ki raah say bhatak gaya hai aur wohi khoob waqif hai iss say bhi jo
raah yafta hai.<br><br>53.31 Aur Allah hi ka hai jo kuch aasmanon mein
hai. aur jo. kuch zamin mein hai takay Allah taalaa buray amal kerney
walon ko unkay aemaal ka badla dey aur nek kaam kerney walon ko acha
badla inayat farmaye.<br><br>53.32 Inn logon ko jo baray gunahon say
bachtay hain aur beyhayaee say bhi siwaye kissi chotay say gunah kay
be-shak tera rab boht kushada maghfirat wala hai woh tumhen bakhoobi
jaanta hai jabkay uss ney tumhen zamin say peda kiya aur jabkay tum
apni maaon kay pet mein bachay thay pus tum apni pakeezgi aap biyan na
kero wohi pehezgaron ko khoob janta hai.<br><br>53.33 Kiya app ney ussay dekha jiss ney mun mor liya.<br><br>53.34 Aur boht kuin diya aur hath kio rok liya.<br><br>53.35 Kiya ussay ilm-e-ghaib hai kay woh (sab kuch) dekh raha hai.?<br><br>53.36 Kiya ussay iss cheez ki khabar nahi di gaee jo musa (alh-e-salam) kay kay.<br><br>53.37 Aur wafadaar Ibrahim (alh-e-salam) kay saheefon mein tha.<br><br>53.38 Kay koi shaks kissi doosray ka bojh na uthayega.<br><br>53.39 Aur yeh kay her insan kay liye sirf wohi hai jiss ki kosish khud uss ney ki.<br><br>53.40 Aur yeh kay be-shak uss ki kosish unqareeb dekhi jayegi.<br><br>53.41 Phir ussay poora poora badla diya jayega.<br><br>53.42 Aur yeh kay aap kay rab hi ki taraf phonchna hai.<br><br>53.43 Aur yeh kay wohi hansata hai aur wohi rulata hai.<br><br>53.44 Aur yeh kay wohi maarta hai aur jilata hai.<br><br>53.45 Aur yeh kay ussi ney jora yani nar-o-mada peda kiya hai.<br><br>53.46 Nutfay say jabkay woh tapkaya jata hai.<br><br>53.47 Aur yeh kay ussi kay zimmey doobara peda kerna hai.<br><br>53.48 Aur yeh kay wohi maaldar banata hai aur sarmaya deta hai.<br><br>53.49 Aur yeh kay wohi sheyara (sitaray) ka rab hai.<br><br>53.50 Aur yeh kay ussi ney aad awwal ko halak kiya hai.<br><br>53.51 Aur samood ko bhi (jin men say) aik ko bhi baqi na rakha.<br><br>53.52 Aur iss say pehlay Qom-e-nooh ko yaqeenan woh baray zalim aur sirkash thay.<br><br>53.53 Aur motafiqa (shehar ya utti hui bastiyon ko) ussi ney ulat diya.<br><br>53.54 Phir uss per cha diya jo chaya.<br><br>53.55 Pus aey insan tu apney rab ki kiss neimat kay baray mein jhagray ga?<br><br>53.56 Yeh (nabi) daranay walay hain pehlay daramay walon mensay.<br><br>53.57 Aanay wali ghari qareeb aagaee hai.<br><br>53.58 Allah kay siwa iss ka (waqt moayyen per khol) dikhaney wala koi nahi.<br><br>53.59 Pus tum kiya iss baat say tajjub kertay ho?<br><br>53.60 Aur hans rahey ho? rotay nahi?<br><br>53.61 (Bulkay) tum khel rahey ho.<br><br>53.62 Abb Allah kay samney sajday kero aur (ussi ki) ibadat kero.</span><span style="font-weight: bold;"></span></body></html>