<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">58.Surat Al Mujadala</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Mujadala Makka mai Nazil hui, is mai bayees (22) Aayatain hain)<br><br></span><span style="font-weight: bold;">58.01
Yaqeenan Allah Taalaa ney uss aurat ki baat suni jo tujh say apney
shoher kay baray mein takraar ker rahi thi aur Allah kay aagay shikayat
ker rahi thi Allah Taalaa tum dono kay sawal-o-jawab sunn raha tha
be-shak Allah Taalaa sunnay dekhney wala hai.<br><br>58.02 Tum mein say
jo log apni biwiyon say zahaar kertay hain (yani unhen maa keh bethtay
hain) woh dar asal unn ki maayen nahi bann jatin unn ki maayen to wohi
hain jin kay batan say woh peda huye yaqeenan yeh log aik na maqool aur
jhooti baat kehtay hain be-shak Allah Taalaa moaf kerney wala aur
bakshney wala hai.<br><br>58.03 Jo log apni biwiyon say zahaar keren
phir apni kahi hui baat say rujoo ker len to unn kay zimmay aapas mein
aik doosray ko haath laganey say pehlay aik ghulam aazad kerna hai iss
kay zariye tum naseehat kiye jatay ho aur Allah Taalaa tumharay tamam
aemaal say ba khabar hai.<br><br>58.04 Haan jo shaks na paye uss kay
zimmay do maheenon kay laga taar rozay hain iss say pehlay kay aik
doosray ko haath lagayen aur jiss shaks ko yeh taqat bhi na ho uss per
saathh (60) miskeenon ka khana khilana hai. Yeh iss liye kay tum Allah
ki aur uss kay rasool ki hukum bardari kero yeh Allah Taalaa ki
muqarrar kerda hadden hain aur kuffaar hi kay liye dard naak azab hai.<br><br>58.05
Be-shak jo log Allah aur uss kay rasool ki mukhalifat kertay hain woh
zaleel kiye jayen gay jaisay unn say pehlay kay log zaleel kiye gaye
thay aur be-shak hum wazeh aayaten utaar chuken hain aur kafiron kay
liye to zillat wala azab hai.<br><br>58.06 Jiss din Allah Taalaa inn
sab ko uthaye ga phir enhen unn kay kiye huye aemaal say aagah keray ga
jissay Allah ney shumar ker rakha hai aur jissay yeh bhool gaye thay
aur Allah Taalaa her cheez say waqif hai.<br><br>58.07 Kiya tu ney nahi
dekha kay Allah aasmanon ki aur zamin ki her cheez say waqif hai. Teen
aadmiyon ki sirgoshi nahi hoti magar Allah unn ka chotha hota hai na
paanch ki magar unn ka chatha (6th) woh hota hai aur na iss say kum ki
aur na ziyada ki magar woh sath hi hota hai jahan bhi woh hon phir
qayamat kay din unhen unn ka aemaal say aagah keray ga be-shak Allah
Taalaa her cheez say waqif hai.<br><br>58.08 Kiya tu ney unn logon ko
nahi dekha? Jinhen kaana phoosi say rok diya gaya tha woh phir bhi iss
rokay huye kaam ko doobara kertay hain aur aapas mein gunah ki aur
zulm-o-ziyadti ki aur na farmaniy-e-payghumbar ki sirgoshiyan kertay
hain aur jab teray pass aatay hain to tujhay inn lafzon mein salam
kertay hain jin lafzon mein Allah Taalaa ney nahi kaha aur apney dil
mein kehtay hain kay Allah Taalaa humen iss per jo hum kehtay hain saza
kiyon nahi deta inn kay liye jahannum kafi (saza) hai jiss mein yeh
jayen gay so woh bura thikana hai.<br><br>58.09 Aey eman walo! Tum jab
sirgoshi kero to yeh sirgoshiyan gunah aur zulm (ziyadti) aur na
farmaniy-e-payghumbar ki na hon bulkay neki aur perhezgari ki baaton
per sirgoshi kero aur uss Allah say dartay raho jiss kay pass tum jama
kiye jao gay.<br><br>58.10 (buri) sirgoshiyan pus shetani kaam hai jiss
say eman daaron ko ranj phonchay. Go Allah Taalaa ki ijazat kay baghair
woh enehn koi nuksan nahi phoncha sakta aur eman walon ko chahaiye kay
woh Allah per bharosa rakhen.<br><br>58.11 Aey musalmano! Jab tum say
kaha jaye kay majlison mein zara kushagi peda kero to tum jagah kushada
kerdo Allah tumhen kushadgi dey ga aur jab kaha jaye kay uth kharay
hojao to tum uth kharay hojao Allah Taalaa tum mein say unn logon kay
jo eman laye hain aur jo ilm diye gaye hain darjay buland ker dey ga
aur Allah Taalaa (her uss kaam say) jo tum ker rahey ho (khoob)
khabardaar hai.<br><br>58.12 Aey musalmano! Jab tum rasool (PBUH) sau
sirgoshi kerna chahao to apni sirgoshi say pehlay kuch sadqa dey diya
kero yeh tumharay haq mein behtar hai haan agar na pao to be-shak Allah
Taalaa bakshney wala meharban hai.<br><br>58.13 Kiya tum apni sirgoshi
say pehlay sadqa nikalney say darr gaye? Pus jab tum ney na kiya aur
Allah Taalaa ney bhi tumhen moaf farma diya to abb (ba khoobi) namazon
ko qaeem rakho zakat detay raha kero aur Allah Taalaa ki aur uss kay
rasool ki tabey daari kertay raho iss (sab) say Allah (khoob)
khabardaar hai.<br><br>58.14 Kiya tu ney unn logon ko nahi dekha?
Jinhon ney uss qom say dosti ki jin per Allah ghazab naak ho chuka hai
na yeh (munafiq) tumharay hi hain na unn kay hain ba wajood ilm kay
phir bhi jhoot per qasmen kha rahey hain.<br><br>58.15 Allah Taalaa ney inn kay liye sakht azab tayyar ker rakha hai tehqeeq yeh jo kuch ker rahey hain bura ker rahey hain.<br><br>58.16
Inn logon ney to apni qasmon ko dhaal bana rakha hai aur logon ko Allah
ki raah say roktay hain inn kay liye ruswa kerney wala azab hai.<br><br>58.17
Inn kay maal aur inn ki aulad Allah kay haan inn kay kuch kaam na aayen
gi. Yeh to jahannumi hain hamesha hi iss mein rahen gay.<br><br>58.18
Jiss din Allah Taalaa inn sab ko utha khara keray ga to yeh jiss tarah
tumharay samney qasmen khatay hain (Allah Taalaa) kay samney bhi qasmen
khaney lagen gay aur samjhen gay kay woh bhi kissi (daleel) per hain
yaqeen mano kay be-shak wohi jhootay hain.<br><br>58.19 Inn per shetan
ney ghalba hasil ker liya hai aur enhen Allah ka zikar bhula diya hai
yeh shetani lashkar hai koi shak nahi kay shetani lashkar hi khasaray
wala hai.<br><br>58.20 Be-shak Allah Taalaa ki aur uss kay rasool ki jo log mukhalifat kertay hain wohi log sab say ziyada zaleelon main hain.<br><br>58.21
Allah Taalaa likh chuka hai kay be-shak mein aur meray payghumbar rahen
gay. Yaqeenan Allah Taalaa zor aawar aur ghalib hai.<br><br>58.22 Allah
Taalaa per aur qayamat kay din per eman rakhney walon ko aap Allah aur
uss kay rasool ki mukhalifat kerney walon say mohabbat rakhtay huye
hergiz na payen gay go woh unn kay baap ya unn kay betay ya unn kay
bhai ya unn kay kunbay (qabeelay) kay (aziz) hi kiyon na hon. Yehi log
hain jin kay dilon mein Allah Taalaa ney eman likh diya hai aur jin ki
taeed apni rooh say ki hai aur jinhen unn jannaton mein dakhil keray ga
jin kay neechay nehren beh rahi hain jahan yeh hamesha rahen gay Allah
inn say razi hai aur yeh Allah say khush hain yeh khudaee lashkar hai
aagah raho be-shak Allah kay giroh walay hi kaamyaab log hain.</span><span style="font-weight: bold;"></span></body></html>