<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">39.Surat Zumar</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Zumar Makka mai Nazil hui, is mai pichattar (75) Aayatain hain)<br><br></span><span style="font-weight: bold;">39.01 Iss kitab ka utaarna Allah Taalaa ghalib ba-hikmat ki taraf say hai.<br><br>39.02
Yaqeenan hum ney iss kitab ko aap ki taraf haq kay sath nazil farmaya
hai pus aap Allah hi ki ibadat keren ussi kay liye deen ko khalis kerti
huyey.<br><br>39.03 Khabradaar! Allah Taalaa hi kay liye khalis ibadat
kerna hai aur jin logon ney uss kay siwa auliya bana rakhay hain (aur
kehtay hain) kay hum inn ki ibadat sirf iss liye kertay hain kay yeh
(buzurg) Allah kay nazdeeki kay martabay tak humari rasaee kera den yeh
log jiss baray mein ikhtilaf ker rahey hain iss ka (sacha) faisla Allah
(khud) keray ga. Jhootay aur na-shukray (logon) ko Allah Taalaa raah
nahi dikhata.<br><br>39.04 Agar Allah Taalaa ka iradah aulad hi ka hota
to apni makhlooq mein say jissay chahata chun leta. (lekin) woh to pak
hai wo wohi Allah Taalaa hai yagana aur qooat wala.<br><br>39.05
Nihayat achi tadbeer say uss ney aasmano aur zamin ko banaya woh raat
ko din per aur din ko raat per lapet deta hai aur uss ney sooraj chaand
ko kaam per laga rakha hai. Her aik muqarrara muddat tak chal raha hai
yaqeen mano kay wohi zabardast aur gunahon ka bakhshney wala hai.<br><br>39.06
Uss ney tum sab ko aik hi jaan say peda kiya hai phir ussi say uss ka
jora peda kiya aur tumharay liye chopayon mein say (aath
nar-o-madah)utaray woh tumhen tumhari maaon kay peton mein aik banawat
kay baad doosri banawat per banata hai teen teen andheron mein yehi
Allah Taalaa tumhara rab hai ussi kay liye badshahaat hai uss kay siwa
koi mabood nahi phir tum kahan behak rahey ho.<br><br>39.07 Agar tum
na-shukri kero to (yaad rakho kay) Allah Taalaa tum (sab say) be-niyaz
hai aur woh apnay bando ki na-shukri say khush nahi aur agar tum shukar
kero to woh issay tumharay liye pasand keray ga aur koi kissi ka bojh
nahi uthata phit tum sab ka lotna tumharay rab hi ki taraf hai. Tumhen
woh batla dey ga jo tum kertay thay. Yaqeenan woh dilon tak ki baaton
ka waqif hai.<br><br>39.08 Aur insan ko jab kabhi koi takleef phonchti
hai to woh khoob rujoo hoker apnay rab ko pukarta hai phir jab Allah
Taalaa ussay apnay pass say nemat ata farma deta hai to woh iss say
pehlay jo dua kerta tha (ussay) bhool jata hai aur Allah Taalaa kay
shareek muqarrar kerney lagta hai jiss say (auron ko bhi) uss ki raah
say behkaye aap keh dijiye! Kay apnay kufur ka faeedah kuch din aur
utha lo (aakhir) tu dozakhiyon mein honey wala hai.<br><br>39.09 Bhala
jo shaks raaton kay auqaat sajjday aur qayaam ki halat mein (ibadat
mein) guzaarta ho aakhirat say darta ho aur apnay rab ki rehmat ki
umeed rakhta ho(aur jo iss kay bar-aks ho barbar ho saktay hain) batao
to ilm walay aur be-ilm kiya barabar kay hain? Yaqeenan naseehat wohi
hasil kertay hain jo aqalmand hon. (apnay rab ki taraf say).<br><br>39.10
Kehdo kay aey meray emaan walay bando! Apnay rab say dartay raho jo iss
duniya mein neki kertay hain unn kay liye nek badla hai aur Allah
Taalaa ki zamin boht kushadah hai sabar kerney walon hi ko unn ka poora
poora be-shumaar ajar diya jata hai.<br><br>39.11 Aap keh dijiye! Kay
mujhay hukum diya gaya hai kay Allah Taalaa ki iss tarah ibadat keroon
kay ussi kay liye ibadat ko khalis ker loon.<br><br>39.12 Aur mujhay hukum diya gaya hai kay mein sab say pehla farmabardaar ban jaon.<br><br>39.13 Keh dijiyey! Kay mujhay to apnay rab ki na-farmani kertay huyey baray din kay azab ka khof aata lagta hai.<br><br>39.14 Keh dijiyey! Kay mein to khalis ker kay sirf apnay rab hi ki ibadat kerta hun.<br><br>39.15
Tum uss kay siwa jiss ki chahao ibadat kertay raho keh dijiyey! Kay
haqeeqi ziyan kaar woh hain jo apnay aap ko aur apnay ehal ko qayamat
kay din nuksan mein daal den gay yad rekho kay khullam khulla nuksan
yehi hai.<br><br>39.16 Unehn neechay uper say aag kay (sholay
misil)sayebaan (kay)dhaank rahey hongay. Yehi (azab) hai jin say Allah
Taalaa apnay bando ko dara raha hai aey meray bando! Pus mujh say
dartay raho.<br><br>39.17 Aur jin logon ney taghoot ki ibadat say
perhez kiya aur (hama-tan) Allah Taalaa ki taraf mutawajja rahey woh
khushkhabri kay mustahiq hain meray bando ko khushkhabri suna dijiyey.<br><br>39.18
Jo baat ko kaan laga ker suntay hain. Phir jo behtareen baat ho uss ki
ittbaa kertay hain. Yehi hain jinhen Allah Taalaa ney hidayat ki hai
aur yehi aqalmand bhi hain.<br><br>39.19 Bhala jiss shaks per azab ki baat saabit ho chuki hai to kiya aap ussay jo dozakh mein hai chura saktay hain.<br><br>39.20
Haan woh log jo apnay rab say dartay rahey unn kay liye bala khaney
hain jinkay uper bhi banay banaye bala khaney hain (aur) unn kay
neechay nehren beh rahi hain. Rab ka wada hai aur woh wada khilafi nahi
kerta.<br><br>39.21 Kiya aap ney nahi dekha kay Allah Taalaa aasman say
paani utaarta hai aur ussay zamin ki sooton mein phonchata hai phir
issi kay zariyey mukhtalif qisam ki khetiyan ugata hai phit woh khushk
hojati hain aur aap unhen zard rang dekhtay hain phir unhen reza reza
ker deta hai iss mein aqalmando kay liye boht ziyadah naseehat hai.<br><br>39.22
Kiya woh shaks jiss ka seena Allah Taalaa ney islam kay liye khol diya
hai pus woh apnay perwerdigar ki taraf say aik noor per hai aur halaki
hai unn per jin kay dil yaad-e-elahi say (asar nahi letay bulkay) sakht
hogaye hain. Yeh log sareeh gumrahi mein (mubtila) hain.<br><br>39.23
Allah Taalaa ney behtareen kalam nazil farmaya hai jo aisi kitab hai
kay aapas mein milti julti aur baar baar dohraee hui aayaton ki hai
jiss say unn logon kay rongtay kharay hojatay hain jo apnay rab ka khof
rakhtay hain aakhir mein unn kay jisam aur dil Allah Taalaa kay zikar
ki taraf naram hojatay hain yeh hai Allah Taalaa ki hidayat jiss kay
zariyey jissay chahaye raah-e-raast per laga deta hai. Aur jissay Allah
Taalaa hi raah bhula dey uss ka koi hadi nahi.<br><br>39.24 Bhala jo
shaks qayamat kay din kay bad-tareen azab ki sapar (dhaal) apnay mun ko
banaye ga. (aisay) zalimon say kaha jayega kay apnay kiyey ka (wabal)
chakho.<br><br>39.25 Inn say pehlay walon ney bhi jhutlaya phir unn per wahan say azab aa para jahan say unn ko khayal bhi na tha. <br><br>39.26
Aur Allah Taalaa ney unhen zindagan-e-duniya mein ruswaee ka maza
chakhaya aur abhi aakhirat ka to bara bhari azab hai kaash kay yeh log
samajh len.<br><br>39.27 Aur yaqeenan hum ney iss quran mein logon kay
liye her qisam ki misalen biyan ker di hain kiya ajab kay woh naseehat
hasil kerlen.<br><br>39.28 Quran hai arabi mein jiss mein koi kuji nahi ho sakta hai kay woh perhezgari ikhtiyar ker len.<br><br>39.29
Allah Taalaa misal biyan farma raha hai aik woh shaks jiss mien boht
say bahum zidd rakhney walay saajhi hain aur doosra woh shaks jo sirf
aik hi ka (ghulam) hai kiya yeh dono sift mein yaksan hain Allah Taalaa
hi kay liye sab tareef hai. Baat yeh hai kay inn mein say aksar log
samajhtay nahi.<br><br>39.30 Yaqeenan khud aap ko bhi mot aayegi aur yeh sab bhi marney walay hain.<br><br>39.31 Phir tum sab kay sab qayamat kay din apnay rab kay samney jhagro gay.<br><br>39.32
Uss say barh ker zalim kon hai jo Allah Taalaa per jhoot bolay? Aur
sacha deen jab uss kay pass aaye to ussay jhoota bataye? Kiya aisay
kuffaar kay liye jahannum thikana nahi hai?<br><br>39.33 Aur jo sachay deen ko laye aur jiss ney iss ki tasdeeq ki yehi log paarsa hain.<br><br>39.34 Unn kay liye unn kay rab kay pass (her) woh cheez hai jo yeh chahyen nek logon ka yeh hi badla hai.<br><br>39.35
Takay Allah Taalaa unn say unn kay buray amalon ko door ker dey aur jo
nek kaam unhon ney kiyey hain unn ka acha badla ata farmaye.<br><br>39.36
Kiya Allah Taalaa apnay bandon kay liye kafi nahi? Yeh log aap ko Allah
kay siwa auron say dara rahey hain aur jissay Allah gumrah ker day uss
ki rehnumaee kerney wala koi nahi.<br><br>39.37 Aur jissay woh hidayat day ussay koi gumrah kerney wala nahi kiya Allah Taalaa ghalib aur badla lenay wala nahi hai?<br><br>39.38
Agar aap inn say poochen kay aasman-o-zamin ko kiss ney peda kiya hai?
To yaqeenan woh yehi jawab den gay kay Allah ney. Aap inn kahiyey acha
yeh to batao jinhen tum Allah kay siwa pukartay ho agar Allah Taalaa
mujhay nuksan phonchana chahye to kiya yeh uss kay nuksan ko hata
saktay hain? Ya Allah Taalaa mujh per meharbani ka iradah keray to kiya
yeh uss ki meharbani ko rok saktay hain? Aap keh den kay Allah mujhay
kafi hai tawakkal kerney walay ussi per tawakkal kertay hain.<br><br>39.39 Keh dijiye kay aey meri qom! Tum apni jagah per amal kiye jao mein bhi amal ker raha hun abhi abhi tum jaan lo gay.<br><br>39.40 Kay kiss per ruswa kerney wala azab aata hai aur kiss per daeemi maar aur hameshgi ki saza hoti hai.<br><br>39.41
Aap per hum ney haq kay sath yeh kitab logon kay liye nazil farmaee hai
pus jo shaks rah-e-raast per aajaye uss kay apnay liye nafa hai aur jo
gumrah hojaye uss ki gumrahee ka (wabal) ussi per hai aap unn kay zimay
daar nahi.<br><br>39.42 Allah hi roohon ko unn ki mot kay waqt aur jin
ki mot nahi aai unhen unn ki neend kay waqt qabz ker leta hai phir jin
per mot ka hukum lag chuka hai unhen to rok leta hai aur doosri
(roohon) ko aik muqarrar waqt kay liye chor deta hai. Ghor kerney walon
kay liye iss mein yaqeenan boht si nishaniyan hain.<br><br>39.43 Kiya
inn logon ney Allah Taalaa kay siwa (auron ko) sifarshi muqarrar ker
rakha hai? Aap keh dijiye! Kay go woh kuch bhi ikhtiyar na raktay hon
aur na aqal rakhtay hon.<br><br>39.44 Keh dijiye! Kay tamam sifarish ka
mukhtar Allah hi hai. Tamam aasmano aur zamin ka raaj ussi kay liye hai
tum sab ussi k taraf pheray jao gay.<br><br>39.45 Jabb Allah akelay ka
zikar kiya jaye to inn logon kay dil nafrat kerney lagtay hain jo
aakhirat ka yaqeen nahi rakhtay aur jab uss kay siwa (aur ka ) zikar
kiya jaye to unn kay dil khul ker khush ho jatay hain.<br><br>39.46 Aap
keh dijiye! Kay aey Allah! Aasmano aur zamin kay peda kerney walay
chupay khulay ka jannay walay tu hi apnay bandon mein inn umoor ka
faisla farmaye ga jin mein woh ulajh rahey thay.<br><br>39.47 Agar zulm
kerney walon kay pass woh sab kuch ho jo ruy-e-zamin per hai aur iss
kay sath utna hi aur ho to bhi bad-tareen saza kay badlay mein qayamat
kay din yeh sab kuch day den aur inn kay samney Allah ki taraf say woh
zahir hoga jiss ka gumaan bhi enhen na tha.<br><br>39.48 Jo kuch enhon ney kiya tha uss ki buraiyan inn per khul paren gi aur jiss ka woh mazaq kertay thay woh enhen aa gheray ga.<br><br>39.49
Insan ko jab koi takleef phonchti hai to humen pukarney lagta hai phir
jab hum ussay apni taraf say koi nemat ata farma den to kehney lagta
hai kay issay to mein mehaz apnay ilm ki waja say diya gaya hun bulkay
yeh aazmaeesh hai lekin inn mein say aksar log bey-ilm hain.<br><br>39.50 Inn say aglay bhi yehi baat keh chukay hain pus unn ki kaarawaee unn kay kuch kaam na aaee.<br><br>39.51
Phir unn ki tamam burayian unn per aa paren aur unn mein say bhi jo
gunehgaar hain unn ki ki hui burayian bhi unn per aa paren gi yeh
(humen) hara denay walay nahi.<br><br>39.52 Kiya enhen yeh maloom nahi
kay Allah Taalaa jiss kay liye chahye rozi kushadah ker deta hai aur
tang (bhi) emaan laney walon kay liye iss mein (bari bari) nishaniyan
hain.<br><br>39.53 (meri janib say) keh do kau aey meray bando! Jinhon
ney apni jano per ziyadti ki hai tum Allah ki rehmat say na-umeed na
hojao bil-yaqeen Allah Taalaa saray gunahon ko bakhash deta hai waqaee
woh bari bakhsish bari rehmat wala hai.<br><br>39.54 Tum (sab) apnay
perwerdigar ki taraf jhuk paro aur uss ki hukum bardaari kiye jao iss
say qabal kay tumharay pass azab aajaye aur phir tumhari madad na ki
jaye.<br><br>39.55 Aur pairwee kero uss behtareen cheez ki jo tumhari
taraf tumharay perwerdigar ki taraf say nazil ki gaee hai iss say
pehlay kay tum per achanak azab aajaye aur tumhen itla bhi na ho.<br><br>39.56
(Aisa na ho kay) koi shaks kahey haaye afsos! Iss baat per kay mein ney
Allah Taalaa kay haq mein kotahee ki bulkay mein to mazaq uraney walon
mein hi raha.<br><br>39.57 Ya kehey kay agar Allah mujhay hidayat kerta to mein bhi paarsa logon mein hota.<br><br>39.58 Ya azab ko dekh ker kahey kaash! Kay kissi tarah mera lot jana ho jata to mein bhi neko kaaro mein ho jata.<br><br>39.59
Haan (haan) be-shak teray pass meri aayaten phonch chuki thin jinhen tu
ney jhutlaya aur ghooroor takabbur kiya aur tu tha hi kafiron mein.<br><br>39.60
Aur jin logon ney Allah per jhoot bandha hai to aap dekhen gay kay
qayamat kay din unn kay chehray siyah hogaye hongay kiya takabbur
kerney walon ka thikana jahannum mein nahi?<br><br>39.61 Aur jin logon
ney perhezgari ki unhen Allah Taalaa unn ki kamyabi kay sath bacha ley
ga unhen koi dukh choo bhi na sakay ga aur na woh kissi tarah ghumgeen
hongay.<br><br>39.62 Allah her cheez ka peda kerney wala hai aur wohi her cheez per nigehbaan hai.<br><br>39.63
Aasmano aur zamin ki kunjiyon ka malik wohi hai jin jin logon ney Allah
ki aayaton ka inkar kiya wohi khasarah paney walay hain.<br><br>39.64 Aap keh dijiye aey jahilo! Kiya tum mujh say Allah ka siwa auron ki ibadat ka kehtay ho.<br><br>39.65
Yaqeenan teri taraf bhi aur tujh say pehlay (kay tamam nabiyon) ki
taraf bhi wahee ki gaee hai kay agar tu ney shirk kiya to bila shuba
tera amal zaya hojayega aur bil-yaqeen tu ziyan kaaron mein say
hojayega.<br><br>39.66 Bulkay tu Allah hi ki ibadat ker aur shukar kerney walon mein say hoja.<br><br>39.67
Aur inn logon ney jaisi qadar Allah Taalaa ki kerni chahyey thi nahi ki
sari zami qayamat kay din uss ki muthi mein hogi aur tamam aasman uss
kay dahaney hath mein lapetay huyey hongay woh pak aur bartar hai her
uss cheez say jissay log uss ka shareek banayen.<br><br>39.68 Aur soor
phoonk diya jayega pus aasmano aur zamin walay sab bey-hosh ho ker gir
paren gay magar jissay Allah chahyey phit doobara soor phoonka jayega
pus woh aik dum kharay hoker dekhney lag jayen gay.<br><br>39.69 Aur
zamin apney perwerdigar ka noor say jagmaga uthay gi naam-e-aemaal
hazir kiyey jayen gay nabiyon aur gawahon ko ko laya jayega aur logon
kay darmiyan haq haq faislay ker diyey jayen gay aur woh zulm na kiyey
jayen gay.<br><br>39.70 Aur jiss shaks ney jo kuch kiya hai bharpoor dey diya jayega jo kuch log ker rahey hain woh bakhoobi jannay wala hai.<br><br>39.71
Kafiron kay ghol kay ghol jahannum ki taraf hankaye jayen gay jab woh
uss kay pass phonch jayen gay uss kay darwazay unn kay liye khol diye
jayen gay aur wahan kay nigehbaan unn say sawal keren gay kay kiya
tumharay pass tum mein say rasool nahi aaye thay? Jo tum per tumharay
rab ki aayaten parhtay thay aur tumhen uss din ki mulaqat say daratay
thay? Yeh jawab den gay kay haan durust hai lekin azab ka hukum kafiron
per sabit hogaya.<br><br>39.72.Kaha jayega kay abb jahannum kay
darwazon mein dakhil hojao jahan hamesha rahen gay pus sirkashon ka
thikana boht hi bura hai.<br><br>39.73 Aur jo log apnay rab say dartay
thay unn kay giroh kay giroh jannat ki taraf rawana kiyey jayen gay
yahan tak kay jab uss kay pass aajayen gay aur darwazay khol diyey
jayen gay aur wahan kay nigehbaan unn say kahen gay tum per salam ho
tum khushaal raho tum iss mein hamesha kay liye chalay jao.<br><br>39.74
Yeh kahen gay kay Allah ka shukar hai jiss ney hum say apna wada poora
kiya aur hamen iss zamin ka waris bana diya kay jannat mein jahan
chahyen muqam ker len pus amal kerney walon ka kiya hi acha badla hai.<br><br>39.75
Aur tu farishton ko Allah kay arash kay ird-gird halqa bandhay huyey
apnay rab ki hamd-o-tasbeeh kerta huyey dekhay ga aur inn mein insaf ka
faisla kiya jayega aur keh diya jayega kay sari khoobi Allah hi kay
liye hai jo tamam jahano ka palanhaar hai.</span><span style="font-weight: bold;"></span></body></html>