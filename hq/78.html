<!DOCTYPE HTML PUBLIC "-//IETF//DTD HTML//EN">
<html><head>
<meta name="GENERATOR" content="Microsoft® HTML Help Workshop 4.1"><title>1.Al-Fatiha (The Opening)</title></head>
<body><big style="color: rgb(0, 0, 153);"><big><big><span style="font-weight: bold;">78.Surat Al Naba</span><span style="font-weight: bold;"></span></big></big></big><br style="font-weight: bold;"><span style="font-family: 'Times New Roman'; font-size: 19px; font-style: normal; font-variant: normal; font-weight: bold; letter-spacing: normal; line-height: normal; orphans: 2; text-align: start; text-indent: 0px; text-transform: none; white-space: normal; widows: 2; word-spacing: 0px; color: rgb(204, 0, 0); text-decoration: underline;">(Sura-Naba Makka mai Nazil hui, is mai chalees (40) Aayatain hain)<br><br></span><span style="font-weight: bold;">78.01 Yeh log kis cheez ke bary mein poch gach ker rahe hein.<br><br>78.02 Us bari khabar kay mutaliq.<br><br>78.03 Jis kay bary mein yeh ikhtelaaf ker rahay hein.<br><br>78.04 Yaqeenan yeh abhi jan lein ge.<br><br>78.05 Phir bil yaqeen inhein buhat jald maloom hojaey ga.<br><br>78.06 Kiya hum nay zameen ko farsh nahi banaya?<br><br>78.07 Aur paharon ko meekhein (nahi banaya)?<br><br>78.08 Aur hum nay tumhein jora jora paida kiya.<br><br>78.09 Aur hum nay tumhari neend ko aram ka sabab banaya.<br><br>78.10 Aur raat ko hum nay parda banaya hai.<br><br>78.11 Aur din ko hum nay waqat-e-rozgar banaya.<br><br>78.12 Aur tumhary ooper hum nay saat (7) masboot asman banaey.<br><br>78.13 Aur ik chamkta howa roshan chiragh (sooraj) paida kiya.<br><br>78.14 Aur badlon say hum nay bakasrat behta hua pani barsaya.<br><br>78.15 Takay us say anaj or sabza ugaein.<br><br>78.16 Aur ghanay bagh (bhi ugay).<br><br>78.17 Be-shak faislay kay din ka waqat mukarer hai.<br><br>78.18 Jis din kay sor mein phonka jaey ga phir tum foaj der foaj chale aao ge.<br><br>78.19 Aur asman khool diaya jaey ga to is mein darwazy darwazy hojaein ge.<br><br>78.20 Aur pahar chalaye jaein ge pus wo sarab hojaein ge.<br><br>78.21 Be-shak dozakh ghaat mein hai.<br><br>78.22 Sarkashon ka thikana wohi hai.<br><br>78.23 Is mein wo mudaton tak pary rahein ge.<br><br>78.24 Na kabhi is mein khunki ka maza chakein gay na pani ka.<br><br>78.25 Siwaey garm pani aur (behti) peep ke. <br><br>78.26 (Unko) Pora pora badla mile ga.<br><br>78.27 Unhein to hisab ki tawaqa hi na thi.<br><br>78.28 Aur bebaki say hamari aayaton ki takzeb kerte thay.<br><br>78.29 Hum nay her ik cheez ko likh ker shumar ker rakah hai.<br><br>78.30 Ab tum (apnay kiey ka) maza chakho hum tumhara azaab bhi barhate rahein ge.<br><br>78.31 Yaqeenan perhezgar logon kay liey kamyabi hai.<br><br>78.32 Baghat hein or angoor hai.<br><br>78.33 Aur nojawan kunwari hum omer auratein hein.<br><br>78.34 Aur chhalakte huy jam-e-sharab hein.<br><br>78.35 Wahan na to who behuda batein sunein ge aur na jhoti batein sunein ge.<br><br>78.36 (Unko) Tery Rab ki taraf say (unkay nek amal ka) yeh badla milay ga jo kafi inaam hoga.<br><br>78.37
(Is Rab ki taraf say milay ga jo kay) Asmano ka aur zameen ka aur jo
kuch in kay dermiyan hai inka perwardigar hai aur bari bakhsish kerne
wala hai kisi ko is say baat cheet kerne ka ikhtyar nahi hoga.<br><br>78.38
Jis din rooh or faristy safein bandh ker khare hongay to koi kalam na
kersake ga magar jis say Rehman ijazat dayde aur wo theek baat zaban se
nikalay.<br><br>78.39 Yeh din haq hai ab jo chaeiy apnay Rab ke pas (nek amal kerkay) thikana banalein.<br><br>78.40
Hum ne tumhein unqareeb anay walay azab se dara diya (aur chokanna ker
diya) hai. jis din insan apnay haton ki kamai ko dekh lega aur kafir
kahy ga ke kash! mein mitti hojata.</span><span style="font-weight: bold;"></span></body></html>